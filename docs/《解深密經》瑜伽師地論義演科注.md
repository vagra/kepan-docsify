#1 《解深密經》瑜伽師地論義演 科注

#2 【簡介、凡例】

#3 瑜伽师地论义演 卷第三十——三十二

CBETA A1561 瑜伽師地論義演 http://cbetaonline.cn/zh/A1561_001 ， http://cbetaonline.cn/zh/A1561_030

【經文資訊】《金藏》第 120 冊 No. 1561 瑜伽師地論義演(第1卷-第32卷)

【版本記錄】發行日期：2020-01，最後更新：2019-09-12

【編輯說明】本資料庫由中華電子佛典協會（CBETA）依《金藏》所編輯

義演 http://jinglu.cbeta.org/cgi-bin/jl_detail.pl?lang=&sid=zuupuv

清素 http://authority.dila.edu.tw/person/?fromInner=A001088

#3 參考：

​ 福嚴佛學院講義 表解：https://www.fuyan.org.tw/​

 ​法鼓專案：http://ybh.dila.edu.tw/ui.html?whichArea=content&toDoc=T1828_039.xml

#3 凡例：

1、先錄入CBETA《瑜伽師地論義演》電子版全文，藉助龍泉寺【古籍·酷（http://gj.cool）】網站先作一遍自動標點，然後人工核對。

2、再根據CBETA、法鼓專案《瑜伽師地論》原文，補全“論”文起訖，即《瑜伽師地論》所引用的《解深密經》經文，用大號字、粗體。

3、刪除“演曰”（607處。）

4、原文脫漏之處“▆”標以字數（？字），並在注釋中，給出擬補全的文字。

5、注疏中，總說、總釋之文字，如“二破執空，文分為二：先敘外計，後破彼非。此初，先敘。”，以此為依據編輯科判序號，在幕布網站上，編輯經論的大綱層級。

6、把註疏文字以小字附在經文大字之後。存疑待考之處，加註，並標以“@”符號。

7、問題探討：https://shimo.im/docs/25f77354e1864823/ 《〈解深密經〉圓測疏、道倫記、義演 探討》

#3 參考資料：

《瑜伽师地论义演》，四十卷，今存二十二卷（后半杂入澄净科文），唐大安国寺沙门清素于贞元十七年（801）撰述，卷首略释《瑜伽》的名义，次用叙起论因、彰说论意、明论宗体、藏乘所摄、辨总别题、依文制释六门料简。（唐长安大安国寺历史文化稽考）

《解深密經》瑜伽師地論記（倫記）科判+注釋 https://mubu.com/doc/e5SYcl98mD

《解深密经》 圆测疏 科判 https://mubu.com/doc/32WHRoBPQgn

《瑜伽師地論科句披尋記》

『瑜伽師地論義演』について 吉田道興 http://buddhism.lib.ntu.edu.tw/search/search_detail.jsp?seq=318840&q=%E7%BE%A9%E6%BC%94&qf=TOPIC&comefrom=searchengine

#2 《瑜伽師地論義演》序

大安國寺沙門　清素　述

竊以陰陽演卦十翼，甄造化之功；道德要支五運，漸重玄之奧。豈若法身無相，至真超混沌之先；寂照亡名，正覺出希夷之外。不生不滅，假生滅而辯真；不去不來，現去來而利用。所以降生賢劫，示金色於三千；大震雷音，吼真乘於百億。天雨四華之說，頓漸咸詣於寶方；地搖六動之宣，蠢物同歸於性海。

自示歸寂後，旨趣𣲽埋，大義中宗，絕聞妙唱。九十六類，㸦說斷常；二十二宗，競申空有。闡揚之輩，無據可憑；進道之流，莫知玄路。所以推功上位，往白陳疑，矚毫相而具述來因，聽梵聲而備申三請。

> [ 㸦 ] hù 同“互”。

慈尊乃行成先劫，道證今賢，住最後天，應時利物。縱神光而遠照沙界，動大地而普集有緣。仰觀其宜，俯就其請，故從覩史，與天眾而俱來下地，道場共聖凡而同會。凝神八定，震五分之音聲，悲動四心，暢十支之妙響。地分十七，彰萬法之所歸；位列五乘，辯證修而有異。事包心色，籠柰苑之孤標；理貫有空，綰鷲臺而獨穎。實謂眾經領袖、諸論玄樞，千聖楷模、百王鴻範。曦光迥照，未足比其清明；宏海妙高，詎可方其深峻。大矣哉！壯矣哉！難以揄揚之者矣！

#3 瑜伽師地者，舉宏綱之撮要，提一部之都名。復言論者，飛藻鑒之鴻標，揀異章之別稱。

瑜伽者，相應之義，具含善巧之功。

師者謂人，備彰訓物之道。

地謂境界，或所依行，是修習人所依之境，目之為地。

瑜伽之師，師所依地，俱依士釋。

論則賔主交列，詞句橫張，刊削是非，決生新慧。

以教彰教，瑜伽即論；以教彰理，瑜伽之論。六離合釋，持業為名；八種囀聲，屬主為目。

瑜伽師地，是所詮法，論者是教，體即能詮。瑜伽師地之論，亦依主釋。

大唐貞元中，歲次大荒落，皇帝御宇，二十有二載，道合無為，清視庶物，九流致之於掌內，百君納在於胷中。御天下以至功，運蒼生於帝力。親持藻鏡，密署權𢖍，鑒會府而朱景迴光，淨流品而玉壺湛物。三教齊列，百蠻來賔，佛日由是增輝，法雲於斯盛布。西天志士，傳梵字於中都；晉地金鍾，運聖音於印度。是知悲佛王，毫無私利物；聖人雨露，豈獨滂霑而已哉！

素喜逢聖代，幸遇真詮，誓襲前燈，願弘聖旨。是以披砂揀玉，捃諸所遺，略開要妙之門，輒動濫竽之吹。縈紆細溜，誠未益於波瀾；隙路纖塵，詎欲增乎峞嶪。懷慚恥拙，寧敢施行，博達智人，幸為詳審。

> 縈紆，yíngyū，盘旋弯曲。峞，wéi；嶪，yè，高耸。捃，jùn，拾取。


#2 《解深密經》科註 正文

#3 2 破执空

> 註：原文：瑜伽師地論義演卷第三十  http://cbetaonline.cn/zh/A1561_030（宋藏遺珍 卷三十，第二頁開始）

#4 1 叙外计

#5 復次，於大乘中或有一類惡取空故，作如是言：「由世俗故一切皆有，由勝義故一切皆無。」

二破執空，文分為二：先敘外計，後破彼非。此初，先敘。

清辯等云：世俗門中，可言是有，勝義境界，萬法皆無。何以知耶？向所說言（2字）空境修念住等得解脫故。

> 註：應為：向所說言由依空境修念住等得解脫故。

清辯菩薩（5字）成立俗有真空，而說頌云：真性有（7字），無為無有實，不起似空花。真性之言，顯依勝（3字）空也。

> 註：應為：清辯菩薩（依《掌珍論》頌）成立俗有真空，而說頌云：真性有（為空，如幻緣生故，）無為無有實，不起似空花。真性之言，顯依勝（義，諸法）空也。


#4 2 破彼非

#5 1 論主詰問

#6 應告彼言：「長老！何者世俗？何者勝義？」

後（3字），文分三分：一論主詰問，二外述己宗，三尋言正難。初問也。 

> 註：後（破彼非），​

#5 2  外述己宗

#6 如是問已，彼若答言：

#7 1 先敘勝義

#8 「若一切法皆無自性，是名勝義。

二外述己宗，文中有二：先敘勝義，後由世俗。

#7 2 後由世俗

若於諸法無自性中，自性可得，是名世俗。

何以故？

#8 無所有中，建立世俗，假設名言，而起說故。」

世俗有三，標、徵、釋也。 

> 註：倫記：於無性法，假名建立，為起言說，更相教示，名為世俗。

#5 3 尋言正難

#6 1 難名言

#7 1 先徵

#8 應告彼曰：「汝何所欲：名言世俗，為從因有、自性可得？為唯名言世俗說有？

三尋言難，文分為二：一難名言，二難自性。初中有二，先徵，後破。此雙徵也。 

> 註：CBETA：三尋空難，疑誤 @​

#7 2 後破

#8 1 破因生

#9 若名言世俗從因有者，名言世俗，從因而生，而非是有，不應道理。

後破分二，先破因生，後破無有。此初也。

若從因生，可如幻有，言非是有，不應道理。世俗芽莖，從種而生，體皆有故。

#8 2 破無有

#9 若唯名言世俗說有，名言世俗，無事而有，不應道理。」

> 後破無有。

若依名言說有世俗，世俗之體，而即是無。依無（3字）有法者，不應道理。

> 註：依無（有事而）有法者？@

#6 2 難自性

#7 1 問

#8 又應告言：「長老！何緣諸可得者，此無自性」？

二（5字）三節先問次荅後正（4字）也。 

> 註：二（難自性，文​有）三節：先問，次答，後正（說。此初，問）也。@

#7 2 答

如是問已，彼若答言：「顛倒事故」。

#7 3 正？

復應告言：「汝何所欲：此顛倒事為有？為無？

若言有者，說一切法由勝義故，皆無自性，不應道理。

#8 若言無者，顛倒事故，諸可得者，此無自性，不應道理。」 

（6字）倒事故（17字）後正破中，（16字）汝言：勝義一切（14字）諸可得者，皆有自性，今言無者，不應理故。

> 註：闕字較多，暫無法補全。

#4 3 釋大乘經起由敘

#5 1 標

#6 復次，當知由 五相故，思擇大乘經起因緣說：

三釋大乘經起由敘，文分為二：先標，後釋。

謂有小乘，不信大乘是佛所說，而起難云：汝立真如不生不滅，與外道我不生不滅，有何異耶？又汝大乘，佛何處說？為何人說？誰請佛說？因何起說？起既無憑，經亦無說，既無說教，所言依空修念住等，亦難依信。

故今釋云：由五相故，大乘經起，皆有因緣。經既有因，所說依空修念住等，故無虛尒。

#5 2 釋

#6 謂為於說者生恭敬故，起第一說，

五相之中，初恭敬者，如說《法華》，住在鷲峯，說（2字）也。

> 註：CBETA作“處三”？ @

#6 為攝眾故，起第二說，

二攝眾者，亦如彼經，列同聞眾。

#6 為於正法生尊重故，起第三說，

三尊重者，如《十地經》解脫月等，請而方說，令尊重故。

#6 為敘事故，起第四說，

四敘事者，如《法華》中，敘鶖子等，昔修大也。

> 註：說舍利子等？@

#6 為欲宣說真實義故，及多所作故，起第五說。

五說真等，說真實所為，《大涅盤》說諸所作，如牛車故。

> 註：《涅槃經》待考。

#3 3 明十觀，觀自、共相

#4 1 明能證不共佛法

#5 1 標

#6 復次，依十二處，自相、共相觀故，有十種無顛倒道，能證所有不共佛法。

三明十觀，觀自共相，文分為二：一明能證不共佛法，二明住地後轉勝因。

初文有（3字）後釋。此先標舉。 

> 註：初文有（二：先標，）後釋。​

十二處等，是所觀境。無顛倒道，是能觀智。由此了知十二處等，所以能證不共之法。

#5 2 釋

#6 1 揔科判

#7 當知此中，六種觀自相，四種觀共相。

後釋，分二：先揔科判，後隨科釋。此初也。

#6 2 隨科釋

#7 1 明自相

#8 1 釋

#9 謂於十二處，眼等名言假立相中，能遍了知唯名言相，是名第一無顛倒道，能證所有不共佛法。

後隨科釋，文分為二：初明自相，後明共相。自相分二：先釋，後結。釋中有六，六中皆有釋及結也。

一者，能了十二處等，遍計所執，但有假名，無如名下所執實體。

#9 復次，於十二處，能遍了知，攝受虛妄分別種種生相，是名第二無顛倒道，能證所有不共佛法。

二，能了知，於前所執，唯能攝受遍計之心。遍計之心，起類非一，名為種種。

#9 復次，於十二處，能遍了知依因轉相，是名第三無顛倒道，能證所有不共佛法。

三者，能知十二處法，必依因生，名依因轉，轉謂生也。

#9 復次，於十二處，能遍了知相壞轉相，是名第四無顛倒道，能證所有不共佛法。

四，了有為、有漏依他，是破壞法。

#9 復次，於十二處，能遍了知清淨轉相，是名第五無顛倒道，能證所有不共佛法。當知此中，依二種業有二清淨：一生起清淨，二寂滅清淨。

五，知滅、道無漏清淨。生起道諦；寂滅滅諦。

#9 復次，於十二處，能遍了知所有名言安足處相，是名第六無顛倒道，能證所有不共佛法。

六，了有為是名言所依之所，名安足處。

> 註：言依，是有為異名。

#8 2 結

#9 如是六種觀察自相。

後結之也。

#7 2 明共相

#8 1 釋

#9 復次，即於如是十二處中，能遍了知共相自性，是名第七無顛倒道，能證所有不共佛法。

後明共相，文分為二：先釋，後結。釋中有四。

七，了苦、空、無常等四，而是諸法共相自體，名無倒道。

#9 復次，即於如是十二處中，能遍了知共相無分別所行相 ，是名第八無顛倒道，能證所有不共佛法。

八，了根本智之（1字）行，真如共相。

> 註：根本智之（所？） 行 @

#9 復次，即於如是十二處中，能遍了知共相出世法所行相，是名第九無顛倒道，能證所有不共佛法。

九，知無漏出世智品所行共相。

#9 復次，即於如是十二處中，能遍了知共相清淨因相 ，是名第十無顛倒道，能證所有不共佛法。

十者，（1字）彼清淨因相，體即道，證涅盤因也。

> 註：（知）彼清淨因相

#8 2 結

#9 如是四種觀察共相。

結釋可知。

#4 2 明住地後轉勝因

#5 復次，當知由八殊勝，於諸住地後後轉勝：一、意樂殊勝；二、心清淨殊勝；三、悲殊勝；四、波羅蜜多殊勝；五、成熟有情殊勝；六、見諸佛往趣承事、供養殊勝；七、生殊勝；八、神力殊勝。

二，明住地後轉勝因。 

> 註：倫記：明由八殊勝，於諸住地，後後轉勝，此是通諸地之德也。
​——此說CBETA作“明住地後轉地”；“复次当知至力殊胜”屬上——疑誤。​@

住地言，通目因果，雖本正明究竟瑜伽，顯後勝前，所以通言因位，無失。

#3 序品《佛地經論》《攝大乘論》

https://mubu.com/doc/104nTYrG-oT

#3 3 辯眾功德

#4 1 明勝義諦

#5 1 先揔摽列

#6 復次，勝義諦有五種相：

一、離名言相；

二、無二相；

三、超過尋思所行相；

四、超過諸法一異性相；

#7 五、遍一切一味相。

第三辯眾功德。本地分中，功德品處，雖揔略明，未援教證。故今引彼《深密經》中，七品文釋。

文即為七：一明勝義諦，二辯心意識，三彰一切法，四明無自性，五分別瑜伽，六如實大乘，七成所作事。

初中又二：先揔摽列，後依摽釋。此先摽列，而有五相。

#5 2 後依摽釋（勝義諦相）

#6 1 合明初二（離名言相、無二相）

#7 1 牒

#8 此勝義諦，離名言相及無二相，

後依摽釋，文分為四：一合明初二，二辯超尋思，三辯過一異，四彰遍一味。

初中有二：先牒，後釋。此初，先牒初二相也。

#7 2 釋

#8 1 先摽說處

#9 當知如《解深密經》中，

後釋之中，文分為二：先摽說處，後引經釋。此初也。

此經前後，揔經四譯，准經目錄，今此所引，即當第四，大唐三藏玄奘法師所譯經也。

解猶釋也。深謂甚深。密者秘密。解彼深密，名解深密。

#8 2 後引經釋

#9 1 長行廣辯

#10 1 法說無二

#11 1 揔

#12 1 問

#13 如理請問菩薩問解甚深義密意菩薩言：「最勝子！言一切法無二。一切法無二者，何等一切法？云何為無二？」

後引經釋，文分為二：一長行廣辯，二以頌結成。初中有二：一法說無二，二舉喻以明。初中有二：先揔，後別。揔中復二：先問，後荅。此初問也。

此能問人，諸經名異。《解節經》云：如理正問。《深密經》云：善問菩薩。其所問人，名雖不同，義乃無異。

解謂能解、無礙智也。甚深等者，即是所解、境行等法。從其所解，以得其名，名解深等。

最勝子者，歎美之詞。佛為最勝，從勝所生，說名為子。《深密》、《解節》二經之中，俱名佛子。

言一切法無二者，言謂言說。佛於餘處，說一切法，云無二也。

云一切法無二者者，牒佛說也。

何等一切法等者，正興問也。問中有二：一問一切，二問無二。

#12 2 答

#13 1 先荅一切

#14 解甚深義密意菩薩告如理請問菩薩曰：「善男子！一切法者略有二種：一者、有為，二者、無為。

後荅，文二：先荅一切，後荅無二。

#15 此初一切，而有二種：

一者有為，有所為作，依他起性；

二者無為，無所施設，圓成性也。

#13 2 後荅無二

#14 是中，有為非有為、非無為，無為亦非無為、非有為。」

後荅無二。謂於依、圓二性之上，皆無遍計有為、無為二所執相，名為無二。故於有為、無為之中，皆言非有、非無為也。無二之義，雖有多門，今此且依有、無為門，而顯其體，彰餘亦尒。以諸不二，皆不越此有、無為故。

#11 2 別

#12 1 問

「最勝子！如何有為非有為，非無為；無為亦非無為，非有為？」

後別辯中，文分為二：先問，後荅。

#13 問中有二：

#14 一問有為，既云有為，如何復言非是有為、非無為耶？

言非無為，理即不爽；

非有為者，自語相違及違教失。

二問無為，反前應悉。

#12 2 答

#13 1 釋有為

#14 1 辯二無

#15 1 正辯二無

#16 1 辯有為

#17 1 彰假施設

#18 「善男子！言有為者，乃是本師假施設句；

後荅之中，文分為二：一釋有為，二辯無為。

初中有二：一辯二無，二釋外難。

初文復二：一正辯二無，二設遮非有。

初中又二：一辯有為，二例無為。

有為有二：一彰假施設，二辯假非為。

此彰有為，言假施設。言本師者，謂即佛也。言有為者，佛假設也。

#17 2 辯假非為

若是本師假施設句，即是遍計所集言辭所說；

#18 若是遍計所集言辭所說，即是究竟種種遍計言辭所說，不成實故，非是有為。

二辯假非為，展轉相成，非有為也。

若本師等，牒前所說。

假施設句即是遍計所集言詞所說，釋前所說假句所由。辯異生等，執為實有，即遣所執，云非有為。謂即於佛所說之法，有異生等，遍計所集言詞所說，名為遍計。非佛本句，名為遍計。故《深密經》云：言有為者，唯是如來名字說法。《解節經》云：此是大師正教言也。

> 註：辯異生等，執為實有？@

又言若等，亦牒前也。即是已下，即後釋也。言究竟者，顯決定義。

此揔意云：佛言有為，既是假設，異生所執，亦非成實。故揔說言：遍計有為，皆非是有。

#16 2 例無為

#17 善男子！言無為者，亦墮言辭。

二例無為。

#15 2 設遮非有

#16 設離有為、無為，少有所說，其相亦爾。

二設遮非有。設離二外，更立第三，非有、無為，同犢子部，而立有我，非是有為及無為者，體亦非有。故《唯識》云：又既不可說有為、無為，亦應不可說是我、非我。

#14 2 釋外難

然非無事而有所說。

何等為事？

#15 謂諸聖者以聖智聖見，離名言故，現等正覺，即於如是離言法性，為欲令他現等覺故，假立名想，謂之有為。

二釋外難，具標、徵、釋。

#16 謂外難云：若非有為及無為者，便無有事，如何說言有、無為耶？

故先標言：然非無事；

次徵意云：既言有事，事何等耶？

故後釋云：謂諸聖者，聖智證見離言法性，是名為事。為欲令他現等覺故，假立名句，說之有為。理實法中，非是有為、非不有為。

#13 2 辯無為

#14 1 明二相無

#15 1 先釋無為

#16 善男子！言無為者，亦是本師假施設句；若是本師假施設句，即是遍計所集言辭所說；若是遍計所集言辭所說，即是究竟種種遍計言辭所說，不成實故，非是無為。

二辯無為，文分為二：一明二相無，二釋外伏難。

初中復二：先釋無為，後例有為。

#15 2 後例有為

#16 善男子！言有為者，亦墮言辭。

有為、無為，體皆非有，何以然者？以計所執，皆無體故。

> 註：此下似乎缺乏科判：設遮非有，同前“釋有為”？

設離無為、有為，少有所說，其相亦爾。

#14 2 釋外伏難

然非無事而有所說。

何等為事？

#15 謂諸聖者，以聖智聖見，離名言故，現等正覺，即於如是離言法性，為欲令他現等覺故，假立名想，謂之無為。」

二釋外伏難，具標、徵、釋，理同於前。

但離言中，證見成實。不同前文，見依他故。

#10 2  舉喻以明

#11 1 先牒前問

#12 「最勝子！如何此事，彼諸聖者，以聖智聖見，離名言故，現等正覺，即於如是離言法性，為欲令他現等覺故，假立名想，或謂有為，或謂無為？」

二舉喻明，文分為二：先牒前問，後舉喻明。

此即牒前，釋外難詞，以為問也。

#11 2 後舉喻明

#12 1 喻

#13 1 幻生虛假喻

#14 1 辯幻師

#15 「善男子！如善幻師，或彼弟子，

後舉喻明，文分三分，謂喻、合、結。喻中有三：一幻生虛假喻，二愚人執實喻，三慧知虛妄喻。初中有四：一辯幻師，二起幻處，三幻所依，四所幻事。

此初有二：一者幻師，二幻弟子。

#16 幻者惑也，能為幻惑，名為幻師。幻師有三：

#17 一，能起幻事，名曰幻師。於中有三：

一喻善惡業，引果勝故，名幻師也；

二喻煩惱引生趣果；

三喻菩薩得定自在，能變化物，以施有情。

二，幻化之主，名曰幻師。喻其識體，名幻師也。以有漏識，是諸幻本，住幻事中，攝諸幻故。

> 註：四識住，通說惑、業、苦之五取蕴，有漏因果如幻師、弟子。此中略不說第三之菩薩喻。

三，善達幻法，名曰幻師。喻諸菩薩，名幻師也。謂能知幻，無迷亂故。

#16 今言幻師，當前二義。前二義中，

初義：思業，菩薩名師；所發身語，菩薩之資，名為弟子。根本煩惱，名之曰師；隨煩惱等，名為資也。

次義：以識而名為師，心所為弟子。

#14 2 起幻處

#15 住四衢道，

#16 二起幻處。

八十四中，喻四識住。

《雜阿含經》，類四念處。

《增一經》中，喻四諦理。

今此通喻，理亦無傷。

問：彼幻云何依四衢起？

#16 荅：

四諦，念住所觀四境，是所迷處。因之識等，熏種生現，名為起處。

又四識住，識為其本。由斯四道，故得起名。

#14 3 幻所依

#15 積集瓦礫、草木等，

三幻所依。謂即種子積集所生。喻幻所依，瓦礫等也。以現必依種方起故。

> 註：瓦礫草木是種子。

#14 4 所幻事

現作種種幻化事業，

#15 所謂象身、馬身、車身、步身、末尼、真珠、琉璃、螺貝、璧玉、珊瑚、種種財穀庫藏等身，

四所幻事，文中有二：先揔，後別。

所謂為下，明別幻事。所喻之法，通情、非情。能喻還以情、非情喻。

#13 2 愚人執實喻

#14 1 辯能執人

若諸眾生愚癡、頑鈍，惡慧種類，無所曉知， 

二愚人執實，喻文分為五：一辯能執人，二明所迷境，三彰起執因，四因執起說，五辯重觀察。

此能執人，無了知也。愚癡頑鈍，諸凡夫也。三慧未生，故多頑鈍。

#14 2 明所迷境

#15 於瓦礫、草、葉、木等上，諸幻化事，

二明所迷境。不了依他，執為實有。

#14 3 彰起執因

見已、聞已，作如是念：『此所見者，實有象身，實有馬身、車身、步身、末尼、真珠、琉璃、螺貝、璧玉、珊瑚、種種財穀庫藏等身。』

#15 如其所見，如其所聞，堅固執著，

#16 三彰起執因。喻起分別法我執也。

見已之言，喻邪分別。

聞已，喻彼因邪教生。

故《唯識》云：要待邪教及邪分別，後方起故。

#14 4 因執起說

#15 隨起言說：『唯此諦實，餘皆愚妄。』

四因執起說。

#14 5 辯重觀察

#15 彼於後時應更觀察。

五辯重觀察。顯前解謬。畢竟須依真正教理，捨妄依他，取真實也。

#13 3 慧知虛妄喻

#14 1 辯能了人

#15 「若有眾生非愚非鈍、善慧種類，有所曉知，

三慧知虛妄，喻文分為五：

一辯能了人，喻入見道，得善慧者，而能曉知：依他起身，皆如幻化，非真實有。

#14 2 明所了境

#15 於瓦礫、草、葉、木等上，諸幻化事，

二明所了境，有為、無為。

#14 3 辯知虛妄

#15 1 先知遍计

見已、聞已，作如是念：

#16 『此所見者，無實象身，無實馬身、車身、步身、末尼、真珠、琉璃、螺貝、璧玉、珊瑚、種種財穀庫藏等身，

三辯知虛妄，文分為二：先知遍計，後了依他。

此了遍計，無實象等。

#15 2 後了依他

#16 然有幻狀迷惑眼事，於中發起大象身想，或大象身差別之想，乃至發起種種財穀庫藏等想，或彼種類差別之想。』

後了依他，幻體是有，此幻狀體，因緣和合，非全無故。

#14 4 明離妄說

#15 1 辯無妄談

#16 不如所見，不如所聞，堅固執著，隨起言說：『唯此諦實，餘皆愚妄。』

四明離妄說，文分為二：一辯無妄談，二彰有真說。

此無妄談，顯異於愚妄談說也。

#15 2 彰有真說

#16 為欲表知如是義故，亦於此中隨起言說。

二彰有真說，為欲令他表知如前幻事不實，故起言說，說彼非真。稱法體故，名為真說。

#14 5 不重觀定

#15 彼於後時不須觀察。

五不重觀定，知前事非真實故。

「如是，若有眾生是愚夫類，是異生類，未得諸聖出世間慧，於一切法離言法性不能了知。

#12 2 合

#13 1 愚人執實合

#14 1 合迷人愚夫類

#15 「如是，若有眾生是愚夫類，是異生類，未得諸聖出世間慧，於一切法離言法性不能了知。

次合說中，文分為二：一愚人執實合，二慧知虛妄合。

#16 初中有五：一合迷人愚夫類者，合前愚鈍諸凡夫也。

異生類者，合前惡慧諸外道也，雖有所修，未登聖智，名異生故。

於一切等，而合於前，無所曉知、不能曉知離言性有，帶言說者，而即無故。

#14 2 合瓦等

#15 彼於一切有為、無為。

二合瓦等。所迷之境。

#14 3 合起執

#15 見已聞已，作如是念：『此所得者，決定實有有為、無為。』

三合起執。

#14 4 合因執

#15 如其所見，如其所聞，堅固執著，隨起言說：『唯此諦實，餘皆癡妄。』

四合因執，而起妄說。

#14 5 合重觀

#15 彼於彼時應更觀察。

五合重觀。顯前解謬。

#13 2 慧知虛妄合

#14 1 合知妄

#15 「若有眾生非愚夫類，已見聖諦，已得諸聖出世間慧，於一切法離言法性如實了知。

二慧知虛妄合，文亦分五：

一合知妄，善慧人也。反前執實，應知其相。

#14 2 合所達境

#15 彼於一切有為、無為。

二合所達境。

#14 3 合知虛妄

#15 1 先知遍計 

#16 彼於一切有為、無為，見已、聞已，作如是念：『此所得者，決定無實有為、無為，

三合知虛妄，妄亦有二：先知遍計，然有分下，後達依他。

#15 2 後達依他

#16 然有分別所起行相，猶如幻事迷惑覺慧，於中發起為、無為想，或為、無為差別之想。』

言分別者，識自證分所起行相，即是見分，於境相中，而起行解，故名行相，皆是依他。於此執實，有為、無為，方名遍計。

故《唯識》云：變謂識體轉似二分，相、見俱依自證起故，依斯二分施設我、法，彼二離此，無所依故。

#14 4 合離妄說

#15 1 無妄說

#16 不如所見，不如所聞，堅固執著，隨起言說：『唯此諦實，餘皆癡妄。』

四合離妄說，文中有二：一無妄說；二為欲下，合有真說。

#15 2 有真說

為欲表知如是義故，亦於此中隨起言說。

#14 5 合不重觀

#15 彼於後時不須觀察。

五合不重觀。以顯前解，定無虛謬。

#12 3 結

#13 「如是，善男子！彼諸聖者於此事中，以聖智聖見離名言故，現等正覺，即於如是離言法性，為欲令他現等覺故，假立名想，謂之有為，謂之無為。」

三揔結之。意可知也。

#9 2 以頌結成

#10 1 標

#11 爾時，解甚深義密意菩薩欲重宣此義，而說頌曰：

二以頌結成，文分為二：先摽，後舉。此初也。

#12 言重頌者，重有其四：

一者文重而義不重，如一瞿聲目九義等；

二者義重而文不重，如說帝釋有千名等；

三者文義二俱不重，言人天等；

四者文義二俱是重，如次頌結，重頌前義。今當第四，說名為重。

#12 而言頌者，舊譯云偈，蓋外國言而訛略也。若于闐音云偈陁也，若天笁云伽他。此揔唐音云應頌也。

問：何因頌置此應頌耶？

#13 荅：有六意：

一為聽眾散亂異緣，忘失前義，欲令更得。

二為後來不及聞者，令得聞故。

三為易受及易持故，說經及偈。說偈無經，理約難受；說經無偈，文散難持。

四為利益二種人故，具說經偈：一為鈍根，廣說經義，若不廣說，不能解故；二為利根，但略說偈。

五眾樂有二：一者樂說，慈悲多故；二者樂行，心寂靜故。為利人別，故說經偈。

六顯說人最為善巧，廣而能略，略而能廣，故說經偈。

#10 2 舉

#11 1 牒前讚歎，舉非顯是

#12 佛說離言、無二義、甚深，非愚之所行，

後舉頌文，揔有八句，分之為二：初有兩句，牒前讚歎，舉非顯是；後之六句，明非者失。

初文有二：上之九字，牒前讚嘆；下之五字，舉非顯是。

言離言者，牒五門中，初離言相。

言無二者，牒五門中，二無二相。無二相者，理如前說。有、無為中，皆無有為、無為相。

言非愚等，舉非愚境，反顯而是諸聖所行。故長行云：諸聖智見、離名言等。

#11 2 明非者失

#12 1 生戲論失

#13 愚夫於此癡所惑，樂著二依、言戲論。

後之六句，明非者失。失中有三：一有兩句，生戲論失；二有兩句，釋流轉失；三有兩句，生惡趣失。此初失也。

言於此者，此前離言、無二義也。

著二依者，有、無為也。言戲論者，即言說也。故長行云：彼於一切有為、無為，所見、所聞，堅固執著，隨起言說。故重頌也。

#12 2 釋流轉失

#13 彼或不定或邪定，流轉極長生死苦，

二有兩句，釋流轉失。

於中文二：初句示前，能執類別；後句示前，樂著等果。

由聚不定及邪定故，流轉五趣，生死等苦。不定聚等，即前愚夫，迷執等也。

#12 3 生惡趣失

#13 復違如是正智論，當生牛羊等類中。

三有兩句，生𢙣趣失。

復由違於正智論故，故生𢙣趣，牛等類中，不能分別。

> 註：瑜伽師地論義演卷第三十

2 辯超尋思（闕）

> 註：此處所闕為宋藏遺珍：瑜伽師地論義演卷第三十一（上闕三紙二十三行​ @）

3 辯過一異（闕）

#6 4 彰遍一味（殘）

【原經卷殘缺一版】

> 註：此處闕文為“復次，勝義諦遍一切一味相，當知如《解深密經》中，……”  http://cbetaonline.cn/zh/A1561_031
宋藏遺珍：上闕三紙二十三行​ @

▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆▆。

三結▆▆▆▆▆▆▆▆▆▆▆▆▆▆▆▆▆不達，況外申問。此即初也。

#7 1 初善現問

#8 是故世尊甚奇！乃至世尊善說；如世尊言：勝義諦相、微細最微細，甚深最甚深，難通達極難通達，遍一切一味相。世尊！此聖教中修行苾芻、於勝義諦遍一切一味相、尚難通達；況諸外道。

後因內不達，況外申問。文中有二：初善現問，後如來荅。此初也。

#7 2 後如來荅

#8 1 答

#9 爾時世尊告長老善現曰：如是如是。善現！我於微細最微細、甚深最甚深、難通達最難通達，遍一切一味相勝義諦、現正等覺；現等覺已，為他宣說、顯示、開解、施設照了。

後如來荅中，文分為三：一荅，二徵，三釋。此初也。

> 註：“後如”後有文字：瑜伽師地論義演卷第三十一 第五張 素字號

#8 2 徵

#9 何以故？

二徵也。

#8 3 釋 

#9 1 第一復次

#10 1 正釋

#11 善現！我已顯示於一切蘊中，清淨所緣，是勝義諦；我已顯示於一切處、緣起、食、諦、界、念住、正斷、神足、根、力、覺支、道支中，清淨所緣，是勝義諦。此清淨所緣、於一切蘊中，是一味相，無別異相。如於蘊中，如是於一切處中、乃至一切道支中，是一味相，無別異相。

第三釋中，有三復次。初中分二：初正釋，後結成。此初也。

此明勝義諦，即是蘊、處、界、緣起、食、諦、三十七品，一味真如相，無別異相。

下一味言，亦准此釋。

#10 2 結成

#11 是故善現！由此道理，當知勝義諦是遍一切一味相。

後結成前義。

#9 2 第二復次

#10 1 初正釋

#11 復次善現！修觀行苾芻，通達一蘊真如勝義法無我性已；更不尋求各別餘蘊、諸處、緣起、食、諦、界、念住、正斷、神足、根、力、覺支、道支，真如勝義法無我性。唯即隨此真如勝義無二智為依止故，於遍一切一味相勝義諦，審察趣證。

第二復次，文分為二：初正釋，後結成。此初也。

#10 2 後結成

#11 是故善現！由此道理，當知勝義諦是遍一切一味相。

後結成前義。

#9 3 第三復次

#10 1 初正釋

復次善現！如彼諸蘊展轉異相，如彼諸處、緣起、食、諦、界、念住、正斷、神足、根、力、覺支、道支展轉異相，若一切法真如勝義法無我性亦異相者，是則真如勝義法無我性，亦應有因，從因所生。若從因生，應是有為；若是有為，應非勝義；若非勝義，應更尋求餘勝義諦。

#11 善現！由此真如勝義法無我性，不名有因，非因所生，亦非有為，是勝義諦，得此勝義、更不尋求餘勝義諦，唯有常常時、恒恒時，如來出世若不出世，諸法法性安立、法界安住。 

第三復次，文分為二：初正釋，後結成。此初也。

#10 2 後結成

#11 是故善現！由此道理，當知勝義諦是遍一切一味相。

後結成前義。

#7 舉喻以明

#8 1 喻

#9 善現！譬如種種非一品類異相色中，虛空無相、無分別、無變異、遍一切一味相，如是異性異相，

後舉喻以明，文中有二：先喻，後合。此初也。

猶如虛空，遍諸色類，喻彼真如，通諸法類也。

#8 2 合

#9 一切法中，勝義諦遍一切一味相、當知亦然。

後合可知。

#7 以頌結成

爾時世尊欲重宣此義、而說頌曰：

此遍一切一味相，勝義、諸佛說無異。

#8 若有於中異分別；彼定愚癡，依上慢。

後以頌結成，文意可解。

#4 2 辯心意識

#5 1 標

#6 復次心意識相，

> 論卷第七十六　攝決擇分中菩薩地之五

第二辯心意識，文中分二：初標，後釋。此初也。

#5 2 釋

#6 1 先標說處

#7 當知如《解深密經》中，

後釋中分二：先標說處，後引經釋。此初也。

#6 2 後引經釋

#7 1 長行廣辯

#8 1 問

廣慧菩薩請問佛言：如世尊說：於心意識祕密善巧菩薩。

於心意識祕密善巧菩薩者：齊何名為於心意識祕密善巧菩薩？

#9 如來齊何施設彼為於心意識祕密善巧菩薩？說是語已，

後引經釋，文分為二：初長行廣辯，後以頌結成。初中分二：初問，後荅。

此初，問意：如世尊說乃至於心意識秘密善巧菩薩者，齊何位次得名為於心意識秘密善巧菩薩？如來齊何位次施設建立彼為於心意識秘密善巧菩薩？

#8 2 答

#9 1 讚問許說

爾時世尊告廣慧菩薩曰：善哉！善哉！廣慧！汝今乃能請問如來如是深義，汝今為欲利益安樂無量眾生，哀愍世間、及諸天人阿素洛等，為令獲得義利安樂，故發斯問。

汝應諦聽！

#10 吾當為汝說心意識祕密義。

後荅之中，文分為二：初讚問許說，後依義辯明。此初也。

#9 2 依義辯明

#10 1 彰其法說

#11 1 依阿陁那，解釋其義

廣慧當知，於六趣生死彼彼有情，墮彼彼有情眾中，或在卵生、或在胎生、或在濕生、或在化生，身分生起，於中最初，一切種子心識成熟、展轉和合增長廣大。

#12 依二執受：一者，有色諸根及所依執受，二者，相、名、分別，言說戲論習氣執受。有色界中，具二執受；無色界中，不具二種。

後依義辯明，文中分三：一彰其法說，二舉喻以明，三正荅前問。初中有三：一依阿陁那，解釋其義。二依阿陁那，通異名妨：三依阿陁那，建立六識。此初也。

> 註：“初中有三：一”後有文字：瑜伽師地論義演卷第三十一 第六張 素字號

梵云阿陁那，此云執持，亦云執受。

若望種子，即名執持。令種不失，無覺受故。

> 註：令種不失，無覺受故？@

色根依處，名為執受，令根不壞，生覺受故。

論據通言，揔云執受，亦不違也。

#11 2 依阿陁那，通異名妨

復次廣慧！此識亦名阿陀那識，何以故？由此識於身，隨逐執持故。

亦名阿賴耶識，何以故？由此識於身，攝受藏隱，同安危義故。

#12 亦名為心，何以故？由此識，色聲香味觸等，積集、滋長故。

二、依阿陁那通，異名妨。

問：此第八識，但名阿賴耶，如何亦名阿陁那識，及名心耶？

論主通云：此識亦名阿陁那識。

其三種識中，各有標、徵、釋也。

#13 梵云阿賴耶識，唐言藏識，識能含藏，（1字）法種故。

> 註：（諸）法種故。

又此賴耶，具三藏義：能藏、所藏、執藏義故。

與雜染法，㸦為緣故。

有情執為自內我故。

梵云質多，此名心也。《攝論》第一云：由種種法，積集種子等，即積集義是心義，集起義是心義，以能集生多種子故。或能熏種，於此識中，既積集已，後起諸法，故說此識名為心義。

此中雖舉三名，而宗辯阿陁那識，故《論》但標阿陁那識為其依止，建立六識。故後頌中，亦但標其阿陁那識，意同此也。

#11 3 依阿陁那建立六識

#12 1 初明諸識，意識俱轉

#13 復次廣慧！阿陀那識為依止、為建立故，六識身轉；謂眼識，耳、鼻、舌、身、意識。此中有識，眼及色為緣生眼識；與眼識俱隨行、同時同境有分別意識轉。有識，耳、鼻、舌、身及聲、香、味、觸為緣生耳、鼻、舌、身識；與耳、鼻、舌、身識俱隨行、同時同境有分別意識轉。

三、依阿陁那建立六識。文分為二：初明諸識，意識俱轉；後辯諸識，意俱唯一。此初也。

此中有識者，眼及色等，有能執受阿陁那識，故云有識。

#12 2 後辯諸識，意俱、唯一

廣慧！若於爾時一眼識轉；即於此時，唯有一分別意識、與眼識同所行轉。

#13 若於爾時二、三、四、五諸識身轉；即於此時，唯有一分別意識、與五識身同所行轉。

後辯諸識意俱、唯（1字）。

> 註：CBETA漏字，應作：後辯諸識意俱、唯（一）。

#10 2  舉喻以明

#11 1 舉喻

廣慧！譬如大暴水流，若有一浪生緣現前，唯一浪轉；若二、若多浪生緣現前，有多浪轉。然此暴水自類恒流無斷無盡。

#12 又如善淨鏡面，若有一影生緣現前，唯一影起；若二、若多影生緣現前，有多影起。非此鏡面轉變為影，亦無受用滅盡可得。

二、舉喻以明，文中有二：初舉喻，後法合。此初也。

#11 2 法合

#12 如是廣慧！由似暴流，阿陀那識為依止、為建立故，若於爾時，有一眼識生緣現前，即於此時一眼識轉；若於爾時，乃至有五識身生緣現前，即於此時五識身轉。

後合。

#10 3  正荅前問

#11 1 正釋

廣慧！如是菩薩，雖由法住智為依止、為建立故，於心意識祕密善巧，然諸如來、不齊於此施設彼為於心意識一切祕密善巧菩薩。

廣慧！若諸菩薩於內各別、如實不見阿陀那，不見阿陀那識；

不見阿賴耶，不見阿賴耶識；

不見積集，不見心；

不見眼色及眼識，不見耳聲及耳識，不見鼻香及鼻識，不見舌味及舌識，不見身觸及身識，不見意法及意識，

#12 是名勝義善巧菩薩。如來施設彼為勝義善巧菩薩。

三、正荅前問，文中分二：初正釋，後結成。此初也。

若諸菩薩於內各別，如實不見阿陁那者，不見用也。不見阿陁那識者，不見體也。餘句例然。

即證真如時，不見諸法，是名勝義善巧菩薩。

#11 2 結成

#12 廣慧！齊此名為於心意識一切祕密善巧菩薩；如來齊此施設於心意識一切祕密善巧菩薩。

後結成。

#7 2 以頌結成

爾時世尊欲重宣此義、而說頌曰：

阿陀那識甚深細，一切種子如暴流。

#8 我於凡愚不開演，恐彼分別執為我。

後以頌結成。准《唯識論》，解此頌云：以能執持諸法種子，及能執受色根依處，亦能執取結生相續，故說此識名阿陁那。

無姓有情，不能窮底，故說甚深；趣寂種姓，不能通達，故名甚細。是一切法真實種子，緣擊便生轉識波浪，恒無間斷，猶如暴流，凡即無姓，愚即趣寂。恐彼於此，起分別執，墮諸惡趣，障生聖道。故我世尊，不為開演。

頌中從本為論，故不言意、識二也。

> 註：故不言前七轉識也。

#4 3 彰一切法

#5 1 標

#6 復次，一切法相，

第三、彰一切法，文中分二：初標，後釋。此初也。

#5 2 釋

#6 1 先標說處

#7 當知如《解深密經》中，

後釋中分二：先標說處，後引經釋。此初也。

#6 2 後引經釋

#7 1 長行廣辯

#8 1 問

#9 德本菩薩請問佛言：世尊！如世尊說：於諸法相善巧菩薩、於諸法相善巧菩薩者，

齊何名為於諸法相善巧菩薩？

#10 如來齊何施設彼為於諸法相善巧菩薩？說是語已，

後引經釋，文分為二：初長行廣辯，後以頌結成。初中分二：初問，後荅。此初問也。

#8 2 答

#9 1  讚問許說

#10 爾時世尊告德本菩薩曰：善哉！善哉！德本！汝今乃能請問如來如是深義。汝今為欲利益安樂無量眾生、哀愍世間及諸天人阿素洛等，為令獲得義利安樂，故發斯問。汝應諦聽！吾當為汝說諸法相。

後荅之中，文分為二：讚問許說，後依義辯明。此初也。

#9 2  依義辯明

#10 1 以六復次，明三性法

#11 1 標

#12 謂諸法相，略有三種。

後依義辯明。文中分二：初以六復次明三性法；後結𤗊後；三、正荅前問。初中有四：一、摽；二、徵；三、列；四、釋。此初，標也。

#11 2 徵

#12 何等為三？

二，徵也。

#11 3 列

#12 一者、遍計所執相，二者、依他起相，三者、圓成實相。

三，列也。

#11 4 釋

#12 1 第一復次

> 註：義演本闕此“第一復次”科，根據“以六復次”以及倫記補入。

#13 1 明遍計

#14 云何諸法遍計所執相？

四釋之中，文分為三：一、明遍計；二、明依他；三、明圓成。初中有二：初徵，後釋。此初徵也。

#14 謂一切法，名假安立，自性差別，乃至為令隨起言說。

後釋可知。

#13 2 明依他

#14 云何諸法依他起相？

二、明依他，文復分二：初徵，後釋。此初徵也。

#14 謂一切法緣生自性，則此有、故彼有；此生、故彼生，謂無明緣行，乃至招集純大苦蘊。

後釋也。

#13 3 明圓成

#14 云何諸法，圓成實相？

三、明圓成，文亦分二：初徵，後釋。此初徵也。

#14 謂一切法平等真如。於此真如，諸菩薩眾勇猛精進，為因緣故；如理作意無倒思惟，為因緣故，乃能通達。於此通達漸漸修集，乃至無上正等菩提、方證圓滿。

後釋也。

#12 2 第二復次

#13 1 明遍計

#14 復次德本！如眩瞖人，眼中所有眩瞖過患，遍計所執相，當知亦爾。

第二復次，文中分三：一、明遍計；二、明依他；三、明圓成。此初，分二：初喻，後合。如文可知。

問：眩翳是因緣法，正是依他，云何喻遍計所執耶？

荅：舉能起眩翳，依他之法，顯所起毛輪，喻遍計所執。約返顯說，理亦無違。

#13 2 明依他

#14 如眩瞖人，眩瞖眾相，或髮毛輪、蜂蠅苣蕂，或復青黃赤白等相，差別現前，依他起相，當知亦爾。

二、明依他，文中分二：初喻，後合。

此所起毛輪遍計之法，顯能起眩翳，喻依他起性。餘如前說。

#13 3 明圓成

#14 如淨眼人，遠離眼中眩瞖過患，即此淨眼本性所行無亂境界，圓成實相、當知亦爾。 

三、明圓成，文亦分二：初喻，後（1字）。

> 註：初喻，後（合）。

如淨眼人，見法本性，喻根本智，證圓成實。

#12 3 第三復次

#13 1 明遍計

復次德本！譬如清淨頗胝迦寶，若與青染色合，則似帝青、大青末尼寶像。由邪執取帝青、大青末尼寶故，惑亂有情。若與赤染色合，則似虎珀末尼寶像；由邪執取虎珀末尼寶故，惑亂有情。若與綠染色合，則似末羅羯多末尼寶像；由邪執取末羅羯多末尼寶故，惑亂有情。若與黃染色合，則似金像；由邪執取真金像故，惑亂有情。

如是德本！

如彼清淨頗胝迦上，所有染色相應，依他起相上，遍計所執相言說習氣，當知亦爾。

#14 如彼清淨頗胝迦上，所有帝青、大青、虎珀、末羅羯多、金等邪執，依他起相上，遍計所執相執，當知亦爾。

第三復次，文中有三：一、明遍計；二、明依他；三、明圓成。初中文二：初喻，後合。

頗胝迦者，三藏云：此處無名可飜，似水精白珠，無定色。與四色合，即似四色影像，惑亂有情，邪心執實。

#15 帝青、大青末𡰱寶像者。

梵云因陁羅，此云帝釋也。此即帝釋青摩𡰱珠，西方有青珠色，似帝釋青珠，故遂以名也。此是青中淺青色。

梵云摩何尼羅，此云大青，即是紺青色。

末𡰱者，梵語，即珠之通名。

末羅羯多者，此間無名可飜。

如彼清淨頗胝迦，乃至習氣當知亦尒者，此合能執習氣，所執為遍計也。

#13 2 明依他

#14 如彼清淨頗胝迦寶，依他起相，當知亦爾。

二、明依他。文中有二：初喻，後合。即以頗胝迦寶合依他也。

#13 3 明圓成

#14 如彼清淨頗胝迦上，所有帝青、大青、虎珀、末羅羯多、真金等相，於常常時於恒恒時、無有真實、無自性性；即依他起相上，由遍計所執相，於常常時於恒恒時、無有真實、無自性性，圓成實相，當知亦爾。

三、明圓成，文亦有二：初喻，後合。文易可解。

#12 4 第四復次

#13 1 明遍計

#14 復次德本！相、名相應、以為緣故，遍計所執相，而可了知。

第四復次，文中分三：一、明遍計；二、明依他；三、明圓成。此初也。

由計相、名，所詮、能詮，定相屬著，以為緣故，即遍計所執相而可了知。

#13 2 明依他

#14 依他起相上遍計所執相執，以為緣故，依他起相，而可了知。

二、明依他。由能遍計所執相執以為緣故，即依他起相而可了知。

#13 3 明圓成

#14 依他起相上遍計所執相無執，以為緣故，圓成實相，而可了知。

三、明圓成，由依他上遍計所執相，無執，以為緣故，即圓成實相而可了知。

#12 4 第五復次

#13 1 明遍計

#14 復次德本！若諸菩薩能於諸法依他起相上、如實了知遍計所執相，即能如實了知一切無相之法。

第五復次，文分為三：一、明遍計；二、明依他；三、明圓成。此初也。

#13 2 明依他

#14 若諸菩薩如實了知依他起相，即能如實了知一切雜染相法。

二、明依他。

#13 3 明圓成

#14 若諸菩薩如實了知圓成實相，即能如實了知一切清淨相法。

三明圓成。明知三性勝利，了知圓成，即能了知一切清淨相法。

#12 5 第六復次

#13 復次德本！若諸菩薩能於依他起相上如實了知無相之法，即能斷滅雜染相法。若能斷滅雜染相法，即能證得清淨相法。

第六復次，明遍計、依他、圓成三性，如次此明斷證勝利。若能於依他上，了知無相故，即能斷染及證於淨。

#10 2 後結𤗊後，正荅前問

#11 如是德本！由諸菩薩如實了知遍計所執相、依他起相、圓成實相故，如實了知諸無相法、雜染相法、清淨相法。

如實了知無相法故，斷滅一切雜染相法。

斷滅一切雜染相法故，證得一切清淨相法。

#11 齊此名為於諸法相善巧菩薩，如來齊此施設彼為於諸法相善巧菩薩。

後結牒後，三正荅前問。

此中結文，但𤗊後三，復次荅前所問，逐義便故。或文略故，不𤗊前三。

#7 2  以頌結成

爾時世尊欲重宣此義、而說頌曰：

1若不了知無相法，雜染相法不能斷。

不斷雜染相法故，壞證微妙淨相法。

2不觀諸行眾過失，放逸過失害眾生。

#8 懈怠，住法、動法中，無、有，失壞，可懷愍。

後以頌結成。頌中初一頌結，後二復次，意令了遍計無，斷依他染，證圓成淨，不尒成過。

後一頌上半，若觀諸行，預防眾過，始得無咎；不尒，便成損害有情。

下半頌言懈怠者，正障精進，不能修定。住法者是禪定，動法者是散亂。無者，無其禪定，有者，有其散亂。失壞者，失壞善法。由懈怠故，無上住法，禪定；有上動法，散亂。失壞善法，沉墮惡道。智者傷哉，可怜愍矣！

#4 4 明無自性

#5 1 標

#6 復次，諸法無自性相，

第四、明無自性。文分為二：初摽，後釋。此初也。

#5 2 釋

#6 1 先標說處

#7 當知如《解深密經》中，

演曰：後釋中分二：先標說處，後引經釋。此初也。

#6 2 後引經釋

#7 1 問荅密意

#8 1 長行廣辯

#9 1 問

#10 勝義生菩薩白佛言：世尊！我曾獨在靜處、心生如是尋思：

世尊以無量門、曾說諸蘊所有自相、生相、滅相、永斷、遍知。如說諸蘊，諸處、緣起、諸食亦爾。

以無量門、曾說諸諦所有自相、遍知、永斷、作證、修習。

> 註：四諦

以無量門、曾說諸界所有自相、種種界性、非一界性、永斷、遍知。

以無量門、曾說念住所有自相、能治所治，及以修習，未生令生、生已堅住不忘倍修增長廣大。如說念住，正斷、神足、根力、覺支、亦復如是。以無量門、曾說八支聖道所有自相、能治所治、及以修習未生令生、生已堅住不忘倍修增長廣大。

世尊復說一切諸法皆無自性、無生無滅、本來寂靜、自性涅槃。

未審世尊依何密意、作如是說：一切諸法皆無自性、無生無滅、本來寂靜、自性涅槃？

#10 我今請問如來斯義，唯願如來哀愍解釋、說一切法皆無自性，無生無滅，本來寂靜，自性涅槃所有密意。說是語已，

後引經釋，文分為五：一、問荅密意；二、領解讚嘆；三、辯教優劣；四、請立經名；五、時眾得益。初中分二：初長行廣辯，後以頌結成。初中復二：初問，後荅。

此初，問云：世尊以無量門曾說諸蘊所有自相、生相、滅相、永斷、遍知等。世尊後時復說一切諸法皆無自性，無生無滅，本來寂靜，自性涅盤。前後既乃相違，未審世尊依何密意作如是說？乃至所有密意。

#9 2 答

#10 1 讚問許說

爾時世尊告勝義生菩薩曰：善哉！善哉！勝義生！汝所尋思、甚為如理。善哉！善哉！善男子！汝今乃能請問如來如是深義，汝今為欲利益安樂無量眾生、哀愍世間及諸天人阿素洛等，為令獲得義利安樂、故發斯問。

汝應諦聽！

#11 吾當為汝解釋所說一切諸法皆無自性無生無滅本來寂靜自性涅槃所有密意。

後荅之中，文分為二：初讚問許說，後依義辯明。此初也。

#10 2 依義辯明

#11 1 明諸法皆無自性

#12 1 明無自性

#13 1 彰其法說

#14 1 標

#15 勝義生！當知我依三種無自性性、密意說言一切諸法皆無自性，

後依義辯明。文中分五：一、明諸法皆無自性；二、明立三無性因緣；三、明觀機說三無性；四、明秘密說一乘意；五、明密教有了不了。初中分二：初明無自性，後辯無生滅。初中分三：一、彰其法說；二、舉喻以明；三、結荅前問。初中有三：一、標；二、列；三、釋。此初，標也。

#14 2 列

#15 謂相無自性性、生無自性性、勝義無自性性。

二，列也。

#14 3 釋

#15 1 明相無自性性

善男子！1云何諸法相無自性性？

所謂諸法遍計所執相。

何以故？

此由假名、安立為相，非由自相、安立為相，

#16 是故說名相無自性性。

三釋之中，文分為三：一、明相無自性性；二、明生無自性性；三、明勝義無自性性。初中有五：一、問；二、荅；三、徵；四、釋；五、結，次第如文。

#15 2 明生無自性性

#16 2云何諸法生無自性性？所謂諸法依他起相。何以故？此由依他緣力故有，非自然有，是故說名生無自性性。

二、明生無自性性。文亦分五：一、問；二、荅；三、徵；四、釋；五、結。

#15 3  明勝義無自性性

#16 1 初約依他，名勝義無自性性

#17 1 初正釋

3云何諸法勝義無自性性？

#18 所謂諸法，由生無自性性故，說名無自性性；

三、明勝義無自性性。文中分二：初約依他，名勝義無自性性；後依圓成，名勝義無自性性。初中分二：初正釋，後通妨。此初也。

問：生無自性即是緣生，如何得名勝義無性？

舉論荅云：

#17 2 後通妨

即緣生法，亦名勝義無自性性。

何以故？

#18 於諸法中，若是清淨所緣境界，我顯示彼以為勝義無自性性。依他起相，非是清淨所緣境界，是故亦說名為勝義無自性性。

後通妨，文中分三：一、正荅；二、復徵；三、釋成。

#16 2 後依圓成，名勝義無自性性

#17 復有諸法圓成實相，亦名勝義無自性性。何以故？一切諸法，法無我性，名為勝義，亦得名為無自性性，以是諸法勝義諦故，無自性性之所顯故。由此因緣、名為勝義無自性性。

後依圓成，名勝義無自性性。文中分四：一、標；二、徵；三、釋；四、結。

一切諸法法無我性，名為勝義者，不以無我即為圓成實體，圓成實體乃是真如。然由無我門顯，故從能顯，說云無我，名為勝義真如是諸法勝義諦體，由無相性門之所顯，故說勝義名為無性。

#13 2 舉喻以明

#14 善男子！1譬如空華，相無自性性、當知亦爾。

二、舉喻以明。文分為三：一、喻相無自性性；二、喻生無自性性；三、喻勝義無自性性。初中分二：初喻，後合。

#14 2譬如幻像，生無自性性，當知亦爾；一分勝義無自性性、當知亦爾。

二、喻生無自性性。文中有二：初喻，後合。此中一分喻依他生無自性性，一分喻勝義生無自性性。

#14 3譬如虛空，唯是眾色無性所顯、遍一切處，一分勝義無自性性、當知亦爾，法無我性之所顯故；遍一切故。

三、喻勝義無自性性。文中有三：一、喻；二、合；三、結。

#13 3 結荅前問

#14 善男子！我依如是三種無自性性，密意說言一切諸法皆無自性。

三、結荅前問。

#12 2 辯無生滅

#13 1 初依遍計，明無生滅

#14 1 釋歸涅盤

勝義生！當知我依相無自性性，密意說言一切諸法、無生無滅，本來寂靜，自性涅槃。

何以故？

#15 若法自相、都無所有，則無有生；若無有生，則無有滅；若無生無滅，則本來寂靜；若本來寂靜，則自性涅槃。於中都無少分所有，更可令其般涅槃故。

後辯無生滅，文中分二：初依遍計，明無生滅；後依圓成，明無生滅。初中分二：初釋歸涅盤，後結荅前問。初中分三：一、依相義解；二、徵其所以；三、釋成涅盤。

#14 2 結荅前問

#15 是故我依相無自性性，密意說言一切諸法無生無滅，本來寂靜，自性涅槃。

後結荅前問。

#12 2 後依圓成，明無生滅

#13 1 釋歸涅盤

善男子！我亦依法無我性所顯，勝義無自性性，密意說言一切諸法、無生無滅，本來寂靜，自性涅槃。

何以故？

#14 法無我性所顯，勝義無自性性，於常常時、於恒恒時，諸法法性，安住無為，一切雜染不相應故。於常常時、於恒恒時，諸法法性安住故無為，由無為故，無生無滅；一切雜染不相應故、本來寂靜，自性涅槃。

後依圓成，明無生滅。文中分二：初釋歸涅盤，後結荅前問。初中分三：一、依義正解；二、徵其所以；三、釋成涅盤。

#13 2 結荅前問

#14 是故我依法無我性所顯勝義無自性性，密意說言一切諸法無生無滅，本來寂靜，自性涅槃。

後結荅前問。

#11 2 明立三無性因緣

#12 1 明建立三無性因

#13 復次勝義生！非由有情界中諸有情類，別觀遍計所執自性為自性故，亦非由彼別觀依他起自性、及圓成實自性為自性故，我立三種無自性性。然由有情於依他起自性及圓成實自性上，增益遍計所執自性故，我立三種無自性性。

二、明立三無性因緣。文中分三：一、明建立三無性因；二、明起執，皆由遍計；三、結成過，六趣無休。此初也。

#12 2 明起執，皆由遍計

由遍計所執自性相故，彼諸有情，於依他起自性及圓成實自性中，隨起言說。

#13 如如隨起言說，

1如是如是由言說熏習心故，

2或由言說隨覺故，

3或由言說隨眠故，

#14 於依他起自性及圓成實自性中，執著遍計所執自性相。

#15 二明起執，皆由遍計。

或由言說隨覺者，即是了別名言眾生，起遍計執。

或由言說隨眠者，即是不了名言眾生，如嬰兒等，任運分別熏種力故，亦起於執。

#12 3 結成過，六趣無休

如如執著，如是如是於依他起自性及圓成實自性上，執著遍計所執自性。

#13 由是因緣、生當來世依他起自性。由此因緣，或為煩惱雜染所染，或為業雜染所染，或為生雜染所染，於生死中、長時馳騁、長時流轉、無有休息；或在那落迦、或在傍生、或在餓鬼、或在天上、或在阿素洛、或在人中，受諸苦惱。

三結成過，六趣無休。

#11 3 明觀機說三無性

#12 1 唯說生無自性性法

#13 1 明所被之機

#14 復次勝義生！若諸有情，從本已來，1未種善根，2未清淨障，3未成熟相續，4未多修勝解，5未能積集福德智慧二種資糧；

三、明觀機，說三無性。文中分二：初唯說生無自性性法，後通說餘二無自性法。初中分三：一、明所被之機；二、明能被之教；三、明聞法得益。此初也。

所被機者，從未種善根乃至未集福慧二種資粮人也。

#13 2 明能被之教

#14 我為彼故，依生無自性性、宣說諸法。

二、明能被之教。佛為未種善根，乃至未集福慧二種資粮之人，說生無自性性，緣生之法，意令了達無常，修集福慧二資粮也。

#13 3 明聞法得益

彼聞是已，能於一切緣生行中，隨分解了，無常無恒、是不安隱、變壞法已，於一切行，心生怖畏、深起厭患。心生怖畏深厭患已，遮止諸惡、於諸惡法能不造作，於諸善法能勤修習。

習善因故，1未種善根、能種善根，2未清淨障、能令清淨，3未熟相續、能令成熟；由此因緣，4多修勝解，5亦多積集福德智慧二種資糧。

#14 彼雖如是種諸善根、乃至積集福德智慧二種資糧，

三、明聞法得益。

#12 2 通餘二無自性性法

#13 1 明所被之機

然於生無自性性中，未能如實了知相無自性性，及二種勝義無自性性；

於一切行、未能正厭；

未正離欲；

未正解脫；

#14 未遍解脫煩惱雜染、未遍解脫諸業雜染、未遍解脫諸生雜染。

後通餘二無自性性法。文亦分三：一、明所被之機；二、明能被之教；三、明聞法得益。此初也。

所被機者，雖聞生無自性性法，解了無常，修集福慧二資粮，然於生無自性性中，未能如實了知相無自性性，及二種勝義無自性性，乃至未遍解脫煩𢙉雜染。

#13 2 明能被之教

#14 如來為彼更說法要，謂相無自性性及勝義無自性性，為欲令其於一切行能正厭故、正離欲故、正解脫故，超過一切煩惱雜染故、超過一切業雜染故、超過一切生雜染故。

二、明能被之教，如來為彼已修福慧資粮菩薩，更說相無自性性及勝義無自性性，欲令於一切行能正猒故，乃至超過一切生雜染故。

#13 3 明聞法得益

彼聞如是所說法已；於生無自性性中，能正信解相無自性性，及勝義無自性性，簡擇思惟、如實通達。於依他起自性中，能不執著遍計所執自性相。

#14 由言說不熏習智故、由言說不隨覺智故、由言說離隨眠智故，能滅依他起相；於現法中智力所持、能永斷滅當來世因。由此因緣，於一切行、能正厭患，能正離欲，能正解脫，能遍解脫煩惱業生三種雜染。

三、明聞法得益，彼聞法已，從初資粮進入加行，乃至見道通達位中，獲斯益故。餘義可知。

#11 4 明秘密說一乘意

#12 1 明密意說唯一乘

#13 1 正釋

#14 復次勝義生！諸聲聞乘種性有情，亦由此道、此行迹故，證得無上安隱涅槃；諸獨覺乘種性有情、諸如來乘種性有情，亦由此道、此行迹故，證得無上安隱涅槃。一切聲聞、獨覺、菩薩，皆共此一妙清淨道，皆同此一究竟清淨，更無第二。

四、明秘密說一乘意。文中分二：初明密意說唯一乘；後明有情根性差別。初中有二：初正釋；後結成。此初也。

此明三乘人同依一清淨道，證得涅盤，故云一切聲聞、獨覺、菩薩皆共此一妙清淨道等。

#13 2 結成

#14 我依此故，密意說言唯有一乘。

後結成密意，說唯一乘。

#12 2 明有情根性差別

#13 1 初揔標舉

#14 非於一切有情界中，無有種種有情種性，或鈍根性、或中根性、或利根性，有情差別。

後明有情根性差別。文中分二：初揔標舉，後各別明。此初也。

揔中意者：非於一切有情界中，無有種種下、中、上根三乘差別也。

#13 2 後各別明

#14 1 明定性聲聞

#15 1 標舉

#16 善男子！若一向趣寂聲聞種性補特伽羅，雖蒙諸佛施設種種勇猛加行、方便化導，終不能令當坐道場、證得無上正等菩提。

後各別明。文中分二：初明定性聲聞，後明不定性聲聞。初中分三：一、標舉；二、徵詰；三、釋成。此初也。

#15 2 徵詰

#16 何以故？

二、徵詰也。

#15 3 釋成

由彼本來唯有下劣種性故，一向慈悲薄弱故，一向怖畏眾苦故。由彼一向慈悲薄弱、是故一向棄背利益諸眾生事；由彼一向怖畏眾苦、是故一向棄背發起諸行所作。我終不說一向棄背利益眾生事者、一向棄背發起諸行所作者，當坐道場能得無上正等菩提。

#16 是故說彼名為一向趣寂聲聞。

三、釋成。文中分二：初正釋，後結成。

#14 2 明不定性聲聞

#15 1 標舉

#16 若迴向菩提聲聞種性補特伽羅，我亦異門說為菩薩。

後明不定性聲聞，文中分三：一、標舉；二、徵詰；三、釋成。此初，標舉。若廻向菩提、聲聞種姓補特伽羅，我亦異門說為菩薩者，如舍利弗等。

#15 2 徵詰

#16 何以故？

二、徵詰。

#15 3 釋成

彼既解脫煩惱障已，若蒙諸佛等覺悟時，於所知障，其心亦可當得解脫。由彼最初為自利益修行加行、脫煩惱障，

#16 是故如來施設彼為聲聞種性。

三、釋成，文分為二：初正釋，後結成。

#11 5 明密教有了不了

#12 1 揔標

復次勝義生！如是於我善說善制、法毘奈耶、最極清淨意樂所說，善教法中，諸有情類意解種種差別可得。

#13 善男子！如來但依如是三種自性性，由深密意於所宣說不了義經，以隱密相說諸法要，謂一切法皆無自性、無生無滅、本來寂靜、自性涅槃。

五、明密教有了、不了。文中分三：一、揔標；二、別釋；三、結成。此初也。

#12 2 別釋

#13 1 解佛密意，深生淨信

#14 於是經中，若諸有情已種上品善根、已清淨諸障、已成熟相續、已多修勝解、已能積集上品福德智慧資糧；彼若聽聞如是法已，於我甚深密意言說、如實解了；於如是法、深生信解，於如是義、以無倒慧、如實通達。依此通達、善修習故；速疾能證最極究竟，亦於我所深生淨信，知是如來應正等覺、於一切法現正等覺。

二、別釋，文分為四：一、解佛密意，深生淨信；二、無力能解，然生淨信；三、雖生信解，於義執著；四、轉聽悞傳，起見同異。此初也。

#13 2 無力能解，然生淨信

#14 若諸有情，已種上品善根，已清淨諸障，已成熟相續，已多修勝解，未能積集上品福德智慧資糧，其性質直、是質直類，雖無力能思擇廢立、而不安住自見取中。彼若聽聞如是法已，於我甚深祕密言說，雖無力能如實解了，然於此法能生勝解、發清淨信，信此經典、是如來說，是其甚深、顯現甚深，空性相應，難見難悟，不可尋思，非諸尋思所行境界，微細詳審聰明智者之所解了。於此經典所說義中、自輕而住、作如是言：諸佛菩提、為最甚深，諸法法性、亦最甚深，唯佛如來能善了達，非是我等所能解了。諸佛如來為彼種種勝解有情，轉正法教，諸佛如來無邊智見；我等智見、猶如牛迹，於此經典、雖能恭敬為他宣說、書寫護持、披閱流布、殷重供養、受誦溫習；然猶未能以其修相、發起加行。是故於我甚深密意所說言詞、不能通達。由此因緣，彼諸有情、亦能增長福德、智慧二種資糧；於後相續未成熟者、亦能成熟。

二、無力能解，然生淨信。

#13 3 雖生信解，於義執著

#14 若諸有情，廣說乃至未能積集上品福德、智慧資糧，性非質直、非質直類，雖有力能思擇廢立，而復安住自見取中；彼若聽聞如是法已，於我甚深密意言說、無有力能如實解了，於如是法、雖生信解，然於其義隨言執著，謂一切法決定皆無自性，決定不生不滅，決定本來寂靜，決定自性涅槃。由此因緣，於一切法，獲得無見及無相見。由得無見、無相見故，撥一切相、皆是無相，誹撥諸法遍計所執相、依他起相、圓成實相。何以故？由有依他起相，及圓成實相故，遍計所執相、方可施設。若於依他起相及圓成實相，見為無相；彼亦誹撥遍計所執相，是故說彼誹撥三相。雖於我法、起於法想；而非義中、起於義想。由於我法、起法想故，及非義中、起義想故，於是法中、持為是法，於非義中、持為是義。彼雖於法起信解故，福德增長；然於非義起執著故、退失智慧。智慧退故，退失廣大無量善法。

三、雖生信解，於義執著。

#13 4 轉聽悞傳，起見同異

#14 1 隨其師見，同失善法

#15 復有有情從彼聽聞，謂法為法、非義為義，若隨其見，彼即於法、起於法想，於非義中、起於義想。執法為法，非義為義。由此因緣，當知同彼退失善法。

四、轉聽悞傳起見同異。文中分二：初隨其師見，同失善法；後不隨師見，言非佛語。此初也。

#14 2 不隨師見，言非佛語

#15 若有有情不隨其見，從彼欻聞一切諸法皆無自性、無生無滅、本來寂靜、自性涅槃，便生恐怖；生恐怖已、作如是言：此非佛語、是魔所說。作此解已，於是經典、誹謗毀罵。由此因緣、獲大衰損，觸大業障。由是因緣，我說若有於一切相、起無相見；於非義中、宣說為義，是起廣大業障方便；由彼陷墜無量眾生、令其獲得大業障故。

二、不隨師見，言非佛語。

#12 3 結成

善男子！若諸有情未種善根，未清淨障，未熟相續，無多勝解，未集福德智慧資糧，性非質直、非質直類，雖有力能思擇廢立、而常安住自見取中；彼若聽聞如是法已，不能如實解我甚深密意言說，故於此法不生信解。於是法中、起非法想，於是義中、起非義想；於是法中、執為非法，於是義中、執為非義。唱如是言：此非佛語、是魔所說。作此解已，於是經典、誹謗毀讟，撥為虛偽，以無量門毀滅摧伏如是經典；於諸信解此經典者、起怨家想。彼先為諸業障所障，由此因緣、復為如是業障所障。如是業障、初易施設，乃至齊於百千俱胝那庾多劫、無有出期。

#13 善男子！如是於我，善說善制、法毘奈耶、最極清淨意樂所說善教法中，有如是等諸有情類意解種種差別可得。

三、結成。

#8 2 以頌結成

爾時世尊欲重宣此義、而說頌曰：

1一切諸法皆無性、無生無滅、本來寂、諸法自性恒涅槃、誰有智言無密意。

2相、生、勝義無自性、如是我皆已顯示，若不知佛此密意；失壞正道、不能往。

3依諸淨道清淨者，唯依此一、無第二；故於其中立一乘，非有情性無差別。

4眾生界中無量生、唯度一身趣寂滅；大悲勇猛證涅槃，不捨眾生、甚難得。

#9 5微妙難思無漏界、於中解脫等無差，一切義成、離惑苦；二種異說、謂常、樂。

#10 後以頌結成。

第一頌，頌前第一段文。

第二頌，頌前第二、第三、第五叚文。

第三、第四、第五頌，頌前第四叚文。

密說一乘，雖說諸法無性，意明遍計所執諸法無性，不說依、圓無性、無相之理，非凡能了，名為微妙難思無漏界也。三乘聖人同證此理，故言於中解脫等無差。由證圓成，名一切義成，斷彼依他，名離惑苦。此圓成實即是有餘、無餘二種涅盤。以涅盤之體，由離惑故名常，由離苦故稱樂，即涅盤體上，說此常、樂二種異名，故云二種異說，謂常、樂。

#7 2 領解讚嘆

#8 1 勝義領解

#9 1 讚佛密意甚深難通

#10 爾時勝義生菩薩復白佛言：世尊！諸佛如來密意語言，甚奇希有；乃至微妙最微妙、甚深最甚深、難通達最難通達。

二、領解讚嘆。文分為二：初勝義領解，後世尊讚嘆。初文分二：初讚佛密意甚深難通；後述己投誠，聞法領解。此初也。

#9 2 述己投誠聞法領解

#10 1 彰其法說

#11 1 依五蘊，明三無性

#12 1 依色蘊明三無性

#13 1 明遍計無性

#14 如是我今領解世尊所說義者，若於分別所行遍計所執相所依行相中，假名安立以為色蘊，或自性相，或差別相；假名安立為色蘊生、為色蘊滅、及為色蘊永斷遍知、或自性相，或差別相；是名遍計所執相。世尊依此施設諸法相無自性性。

後述己投誠，聞法領解。文中有二：初彰其法說；後舉喻以明。初中分三：一、依五蘊明三無性；二、依四諦明三無性；三、依正定，明三無性。初中分二：初依色蘊明三無性，後例餘法明三無性。初中分三：一、明遍計無性；二、明依他無性；三、明圓成無性。此初也。

#13 2 明依他無性

#14 若即分別所行遍計所執相所依行相，是名依他起相。世尊依此，施設諸法生無自性性，及一分勝義無自性性。

二、明依他無性。

#13 3 明圓成無性

#14 如是我今領解世尊所說義者，若即於此分別所行遍計所執相所依行相中，由遍計所執相不成實故；即此自性無自性性、法無我真如、清淨所緣，是名圓成實相。世尊依此施設一分勝義無自性性。

三、明圓成無性。

#12 2 後例餘法明三無性

#13 1 正例餘四蘊

#14 如於色蘊，如是於餘蘊、皆應廣說；

後例餘法，明三無性。文中有二：初正例餘四蘊，後兼例處等法。此初也。

#13 2 兼例處等法

#14 如於諸蘊，如是於十二處一一處中、皆應廣說；於十二有支一一支中、皆應廣說；於四種食、一一食中、皆應廣說；於六界十八界、一一界中、皆應廣說。

後兼例處等法。

#11 2 依四諦，明三無性

#12 1 初依苦諦，明三無性

#13 1 明遍計無性

#14 如是我今領解世尊所說義者，若於分別所行遍計所執相所依行相中，假名安立以為苦諦、苦諦遍知，或自性相，或差別相；是名遍計所執相。世尊依此施設諸法相無自性性。

二、依四諦，明三無性。文中有二：初依苦諦，明三無性；後例餘法，明三無性。初中分三：一、明遍計無性；二、明依他無性；三、明圓成無性。此初也。

#13 2 明依他無性

#14 若即分別所行遍計所執相所依行相，是名依他起相。世尊依此施設諸法生無自性性，及一分勝義無自性性。

二、明依他無性。

#13 3 明圓成無性

#14 如是我今領解世尊所說義者，若即於此分別所行遍計所執相所依行相中，由遍計所執相不成實故；即此自性無自性性、法無我真如、清淨所緣，是名圓成實相。世尊依此施設一分勝義無自性性。

三、明圓成無性。

#12 2 後例餘法，明三無性

#13 1 正例餘三諦

#14 如於苦諦，如是於餘諦、皆應廣說。

後例餘法明三無性。文中分二：初正例餘三諦，後兼例念住等。此初也。

#13 2 後兼例念住等

#14 如於聖諦，如是於諸念住、正斷、神足、根、力、覺支、道支中，一一皆應廣說。

後兼例念住等。

#11 3 依正定，明三無性

#12 1 明遍計無性

#13 如是我今領解世尊所說義者，若於分別所行遍計所執相所依行相中，假名安立以為正定、及為正定能治所治，若正定修、未生令生、生已堅住不忘倍修增長廣大、或自性相，或差別相；是名遍計所執相。世尊依此施設諸法相無自性性。

三依正定明三無性。文中分三：一、明遍計無性；二、明依他無性；三、明圓成無性。此初也。

#12 2 明依他無性

#13 若即分別所行遍計所執相所依行相，是名依他起相。世尊依此施設諸法生無自性性，及一分勝義無自性性。

二、明依他無性。

#12 3 明圓成無性

#13 如是我今領解世尊所說義者，若即於此分別所行遍計所執相所依行相中、由遍計所執相不成實故；即此自性無自性性法無我真如、清淨所緣，是名圓成實相。世尊依此施設諸法一分勝義無自性性。

三、明圓成無性。

#10 2 舉喻以明

#11 1 毗濕縛藥喻

#12 1 舉喻

#13 世尊！譬如毘濕縛藥，一切散藥仙藥方中皆應安處，

後舉喻以明。文分為四：一、毗濕縛藥喻；二、如彩畫地喻；三、熟酥勝味喻；四、虛空能遍喻。初中分二：初舉喻，後法合。此初也。

梵云毗濕縛，唐云有功能，一切散藥，仙藥方中，有此藥者，皆有功能，皆應安處。此藥平穩，調和諸藥，一切丸散，皆安此味。

#12 2 法合

#13 如是世尊！依此諸法皆無自性、無生無滅、本來寂靜、自性涅槃、無自性性了義言教，遍於一切不了義經、皆應安處。

後法合。依此諸法皆無自性者，依此諸法皆無遍計自性，不無依、圓。既說遍計是無，依、圓是有，名了義言教，應以了義言教遍於一切不了義經，故云皆應安處。

#11 2 如彩畫地喻

#12 1 舉喻

#13 世尊！如彩畫地，遍於一切彩畫事業、皆同一味，或青或黃、或赤或白，復能顯發彩畫事業；

二、如彩畫地喻，文中分二：初舉喻，後法合。此初也。

如欲彩畫，先安白粉為地，遍於一切彩畫事業，復能顯發彩畫事業，儀相分明。

#12 2 法合

#13 如是世尊！依此諸法皆無自性，廣說乃至自性涅槃、無自性性了義言教，遍於一切不了義經、皆同一味，復能顯發彼諸經中所不了義。

後法合，如前可知。

#11 3 熟酥勝味喻

#12 1 舉喻

#13 世尊！譬如一切成熟珍羞諸餅果內，投之熟酥、更生勝味，

三、熟酥勝味喻，文中分二：初舉喻，後法合。此初也。

#12 2 法合

#13 如是世尊！依此諸法皆無自性，廣說乃至自性涅槃、無自性性了義言教，置於一切不了義經、生勝歡喜。

後法合。

#11 4 虛空能遍喻

#12 1 舉喻

#13 世尊！譬如虛空，遍一切處皆同一味、不障一切所作事業，

四虛空能遍喻。文中分二：初舉喻，後法合。此初也。

如空遍滿一切色處，不障一切所作事業。

#12 2 法合

#13 如是世尊！依此諸法皆無自性，廣說乃至自性涅槃、無自性性、了義言教，遍於一切不了義經皆同一味，不障一切聲聞、獨覺及諸大乘所修事業。說是語已，

後法合。

#8 2 世尊讚嘆

#9 爾時世尊歎勝義生菩薩曰：善哉！善哉！善男子！汝今乃能善解如來所說甚深密意言義，復於此義善作譬喻，所謂世間毘濕縛藥、雜彩畫地、熟酥、虛空。勝義生！如是如是、更無有異；如是如是、汝應受持。 

後世尊讚嘆。

#7 3 辯教優劣

#8 1 明三時教優劣

勝義生菩薩復白佛言：世尊初於一時，在婆羅痆斯仙人墮處施鹿林中，唯為發趣聲聞乘者、以四諦相轉正法輪，雖是甚奇甚為希有，一切世間諸天人等、先無有能如法轉者；而於彼時所轉法輪，有上、有容、是未了義是諸諍論安足處所。

世尊在昔第二時中，唯為發趣修大乘者，依一切法皆無自性、無生無滅、本來寂靜、自性涅槃，以隱密相轉正法輪，雖更甚奇甚為希有；而於彼時所轉法輪，亦是有上、有所容受、猶未了義、是諸諍論安足處所。

#9 世尊於今第三時中，普為發趣一切乘者，依一切法皆無自性、無生無滅、本來寂靜、自性涅槃無自性性，以顯了相轉正法輪，第一甚奇最為希有；于今世尊所轉法輪，無上、無容、是真了義、非諸諍論安足處所。

第三、辯教優劣。文中分二：初明三時教優劣，後明持經福優劣。此初也。

世尊初於一時，在婆羅痆斯仙人墮處施鹿林中，唯為發趣聲聞乘者轉四諦輪，說阿笈摩除我有執，令小根等斷登聖位。彼聞四諦唯斷我愚，而於諸法迷執實有。雖是甚奇，甚為希有，一切世間諸天人等，先無有能如法轉者，而於彼時所轉法輪，有上有容是未了義，是諸諍論安足處所。

世尊為除彼法有執，第二時中，於其鷲嶺唯為發趣修大乘者說諸法空，依一切法皆無自性，無生、無滅，本來寂靜、自性涅盤，所謂摩訶般若經等，令中根品捨小趣大。彼聞世尊以隱密相轉正法輪，說無破有，便撥二諦，性相皆空，為無上理。雖更甚奇，甚為希有，而於彼時所轉法輪，亦是有上有所容受，猶未了義，是諸諍論安足處所。

世尊為除此有、空二執，於第三時中普為發趣一切乘者，依一切法皆無自性、無生無滅、本來寂靜、自性涅盤、無自性性，即是此經，以顯了相轉正法輪。說一切法唯有識等，心外法無，破初有執；非無內識，遣後執空。離有、無邊，正處中道，於真諦理，悟證有方，於俗諦中，妙能留捨，第一甚奇，最為希有。于今世尊所轉法輪，無上無容是真了義，非諸諍論安足處所。

> 註：說一切法唯有識等——倫記不以此解第三時教。

#8 2 明持經福優劣

#9 1 勝義問

世尊！若善男子、或善女人，於此如來依一切法皆無自性、無生無滅、本來寂靜、自性涅槃所說甚深了義言教，聞已信解、書寫護持、供養流布、受誦溫習、如理思惟、以其修相發起加行、生幾所福？

#10 說是語已；

後明持經福優劣，文中分二：初勝義問，後世尊荅。此初也。

#9 2 世尊荅

爾時世尊告勝義生菩薩曰：勝義生！是善男子或善女人，其所生福無量無數、難可喻知。吾今為汝略說少分，如爪上土，比大地土，百分不及一，千分不及一，百千分不及一，數、算、計、喻、鄔波尼殺曇分亦不及一。或如牛迹中水，比四大海水，百分不及一，廣說乃至鄔波尼殺曇分亦不及一。

#10 如是於諸不了義經、聞已信解，廣說乃至以其修相發起加行，所獲功德，比此所說了義經教，聞已信解所集功德，廣說乃至以其修相、發起加行所集功德，百分不及一，廣說乃至鄔波尼殺曇分亦不及一。說是語已；

後世尊荅也。

#7 4 請立經名

#8 1 問

#9 勝義生菩薩復白佛言：世尊！於是解深密法門中，當何名此教？我當云何奉持？

第四、請立經名。文中分二：初問，後荅。此初問也。

#8 2 答

#9 佛告勝義生菩薩曰：善男子！此名勝義了義之教。於此勝義了義之教，汝當奉持。

後荅可知。

#7 5 時眾得益

#8 說此勝義了義教時，於大會中，有六百千眾生，發阿耨多羅三藐三菩提心；三百千聲聞，遠塵離垢，於諸法中得法眼淨；一百五十千聲聞，永盡諸漏，心得解脫；七十五千菩薩，得無生法忍。

第五、時眾得益。

六百千眾生等者，由聞了義教時，發菩提心，得至十信也。

三百千聲聞等者，由智慧劣故，雖聞了義，但得小乘初果法忍，永離煩𢙉，名為遠塵。法智永斷障垢，故云離垢。見法明白，故稱眼淨。

#9 一百五十千聲聞等者，永除三漏，故稱永盡諸漏。言三漏者：一、欲漏；二、有漏；三、無明漏。

欲漏者，欲界九使，除無明，是欲漏體，所謂身見、邊見、見取、戒取、邪見、貪、嗔、𢢔疑也。

有漏者，色、無色界八使，除無明及嗔，名有漏，體謂五見、貪、𢢔、疑也。

無明漏者，三界無明使也。

所以名欲漏者，欲界諸煩𢙉，於五塵中而生漏故，名為欲漏。

有漏者，色、無色界諸煩𢙉，於有身中而生漏，故名為有漏。

無明漏者，自性愚癡，即無明是漏，故名無明漏。

證無學智，心、慧無㝵，名心得解脫。

> 註：㝵，應同“礙”。

七十五千菩薩等者，七十五千菩薩聞此了義教時，即證初地無生忍。忍性即是無分別慧，於無生法，情安忍可，名無生忍。

問：世尊但說一了義教，何故獲益三乘不同？

荅：佛以一音演法，眾生聞者各解不同，明佛巧化，各得異受，欲別修行，獲其利者，獲其異利。故《維摩經》云：佛以一音演說法，眾生各各隨所解，普得受行獲其利，正與此同。

#4 5 分別瑜伽

#5 1 標

#6 復次，依法假安立，分別解說瑜伽所攝，奢摩他、毘鉢舍那道，

> 論卷第七十七，攝決擇分中菩薩地第十一之六

第五、分別瑜伽，文中分二：初摽，後釋。此初，標也。

#5 2 釋

#6 1 先標說處

#7 當知如《解深密經》中，

後釋中分二：初摽說處，後引經釋。此初也。

#6 2 後引經釋

#7 1 明止觀義

#8 1 長行廣辯

#9 1 諸門解釋（二十六門）

#10 1 止觀依住門

#11 1 慈氏問

#12 慈氏菩薩白佛言：世尊！菩薩何依何住，於大乘中修奢摩他、毘鉢舍那？

後引經釋，文分為三：一、明止觀義；二、請立經名；三、時眾得益。初中分二：初長行廣辯；後以頌結成。初文復二：初諸門解釋；後讚述勸學。初中分為二十六門：一、止觀依住門；二、所緣境事門；三、求善止觀門；四、止觀方便門；五、止觀一異門；六、止觀單雙門；七、法數同異門；八、隨法信行門；九、緣法別惣門；十、有尋等三門；十一、止等三相門；十二、知法知義門；十三、三慧差別門；十四、智見差別門；十五、遣相方便門；十六、依空遣相門；十七、能攝勝定門；十八、止觀因果門；十九、止觀作業門；二十、止觀惑障門；二十一、圓滿清淨門；二十二、止觀散動門；二十三、止觀治障門；二十四、修證菩提門；二十五、引發威德門；二十六、涅盤滅受門。

初門有二：初、慈氏問；後、如來荅。此初，問也。

#11 2 如來荅

#12 佛告慈氏菩薩曰：善男子！當知菩薩1法假安立，及2不捨無上正等覺願，為依為住，於大乘中，修奢摩他、毘鉢舍那。

後如來荅。

#10 2 所緣境事門

#11 1 問

#12 世尊！如說四種所緣境事：

一、有分別影像所緣境事，

二、無分別影像所緣境事，

三、事邊際所緣境事，

四、所作成辦所緣境事。

#12 於此四中、幾是奢摩他所緣境事？幾是毘鉢舍那所緣境事？幾是俱所緣境事？

二、所緣境事門，文中分二：初問，後荅。此初，問也。

#11 2 答

#12 善男子！

一、是奢摩他所緣境事，謂無分別影像。

一、是毘鉢舍那所緣境事，謂有分別影像。

#13 二、是俱所緣境事，謂事邊際、所作成辦。

後荅，易知。

#10 3 求善止觀門

#11 1 問

#12 世尊！云何菩薩依此四種奢摩他、毘鉢舍那所緣境事，能求奢摩他，能善毘鉢舍那？

三、求善止觀門，文中分二：初問，後荅。此初，問也。

#11 2 答

#12 1 明所說之法

#13 善男子！如我為諸菩薩所說法假安立，所謂契經、應誦、記別、諷誦、自說、因緣、譬喻、本事、本生、方廣、希法、論議；菩薩於此善聽善受，言善通利，意善尋思，見善通達；

後荅分二：初明所說之法，後辯能受之心。此初也。

#12 2  辯能受之心

#13 1 辯求止

即於如所善思惟法，獨處空閑，作意思惟。

復即於此能思惟心、內心相續作意思惟。如是正行、多安住故，起身輕安及心輕安，是名奢摩他。如是菩薩能求奢摩他。

#14 彼由獲得身心輕安為所依故，即於如所善思惟法、內三摩地所行影像，觀察勝解，捨離心相。

後辯能受之心。文中分二：初辯求止，後明善觀。此初也。

#13 2 明善觀

#14 即於如是三摩地影像所知義中，能正思擇，最極思擇，周遍尋思，周遍伺察，若忍、若樂、若慧、若見、若觀，是名毘鉢舍那。如是菩薩能善毘鉢舍那。

後明善觀。

#10 4 止觀方便門

#11 1 明求止方便

#12 1 問

#13 世尊！若諸菩薩緣心為境，內思惟心，乃至未得身心輕安，所有作意，當名何等？

四、止觀方便門。文分為二：初明求止方便，後辯求觀方便。初中分二：初問後荅。此初問也。

#12 2 答

#13 善男子！非奢摩他作意；是隨順奢摩他勝解相應作意。

後荅。緣聞思心相續見分，尒時非止，但是隨順奢摩他相應作意，為求止方便門也。

#11 2 辯求觀方便

#12 1 問

#13 世尊！若諸菩薩乃至未得身心輕安，於如所思所有諸法內三摩地所緣影像，作意思惟；如是作意、當名何等？

後辯求觀方便。文中分二：初問，後荅。此初也。

#12 2 答

#13 善男子！非毘鉢舍那作意；是隨順毘鉢舍那勝解相應作意。

後荅。聞、思二慧，思惟諸法影像相時，但隨順觀相應作意，求觀方便，而非觀體，以所辯觀是修慧故。

#10 5 止觀一異門

#11 1 明止觀自性一異

#12 1 問

#13 世尊！奢摩他道、與毘鉢舍那道，當言有異，當言無異？

五、止觀一異門，文中分三：一、明止觀自性一異；二、明止觀見相一異；三、明散心見相一異。初中分二：初問，後荅。此初問也。

#12 2 答

善男子！當言非有異，非無異。

何故非有異？以毘鉢舍那所緣境心，為所緣故。

#13 何故非無異？有分別影像，非所緣故。

後荅。意云：據本質說，止觀同緣一境，故言非有異。

約影像論，止緣無分別影像，觀緣有分別影像，即有分別影像非止所緣，故云非無異。

#11 2 明止觀見相一異

#12 1 問

#13 世尊！諸毘鉢舍那三摩地所行影像，彼與此心、當言有異，當言無異？

二、明止觀，見相一異。文中分二：初問，後荅。此初問也。

#12 2 答

#13 1 依法說

#14 1 明無異

善男子！當言無異。

何以故？

#15 由彼影像、唯是識故。善男子！我說識所緣、唯識所現故。

後荅分二：初依法說，後舉喻明。初中分二：初明無異，後通妨難。此初也。文有標、徵，釋三，意可解也。

#14 2 通妨難

#15 1 申妨

#16 世尊！若彼所行影像，即與此心無有異者；云何此心還見此心？

後通妨難。文分為二：初申妨，後通釋。此初也。

#15 2 通釋

#16 善男子！此中無有少法能見少法；然即此心如是生時，即有如是影像顯現。

後通釋。

#13 2 舉喻明

#14 善男子！如依善瑩清淨鏡面，以質為緣，還見本質；而謂我今，見於影像，及謂離質別有所行影像顯現。如是此心生時，相似有異，三摩地所行影像顯現。

後舉喻明。

#11 3 明散心見相一異

#12 1 問

#13 世尊！若諸有情，自性而住，緣色等心所行影像，彼與此心亦無異耶？

三、明散心，見、相，一、異。文中分二：初問，後荅。此初問也。

#12 2 答

#13 善男子！亦無有異。而諸愚夫由顛倒覺，於諸影像不能如實知唯是識，作顛倒解。

後荅，可知。

#10 6 止觀單雙門

#11 1 依單雙問荅

#12 1單問荅觀

#13 世尊！齊何當言菩薩一向修毘鉢舍那？善男子！若相續作意，唯思惟心相。

六、止觀單雙門。文中分二：初依單雙問荅，後約單雙徵釋。初中分三：一、單問荅觀；二、單問荅止；三、雙問荅二。此初也。

#12 2 單問荅止

#13 世尊！齊何當言菩薩一向修奢摩他？善男子！若相續作意，唯思惟無間心。

二、單問荅止。

#12 3 雙問荅

#13 世尊！齊何當言菩薩奢摩他毘鉢舍那和合俱轉？善男子！若正思惟心一境性。

三、雙問荅二。

#11 2 約單雙徵釋

#12 1 單徵釋觀

#13 世尊！云何心相？善男子！謂三摩地所行有分別影像、毘鉢舍那所緣。

後約單雙徵釋。文中分三：一、單徵釋觀；二、單徵釋止；三、雙徵釋二。此初也。

#12 2 單徵釋止

#13 世尊！云何無間心？善男子！謂緣彼影像心、奢摩他所緣。

二、單徵釋止。

#12 3 雙徵釋二

#13 世尊！云何心一境性？善男子！謂通達三摩地所行影像、唯是其識；或通達此已，復思惟如性。

三、雙徵釋二。

#10 7 法數同異門

#11 1 問觀

#12 1 問

#13 世尊！毘鉢舍那、凡有幾種？

七、法數同異門，文中分二：初問觀，後明止。初中分二：初問，後荅。此初問也。

#12 2 答

#13 1 標

善男子！略有三種：

#13 2 列

#14 一者、有相毘鉢舍那，二者、尋求毘鉢舍那，三者、伺察毘鉢舍那。

後荅，分三：一、標；二、列；三、釋。此初二也。

#13 3 釋

#14  1 釋有相

#15 1 徵

#16 云何有相毗鉢舍那？

三、釋文中，復分為三：一、釋有相；二、釋尋求；三、釋伺察。初中有二：初徵，後釋。此初徵也。

#15 2 釋

#16 謂純思惟三摩地所行，有分別影像，毘鉢舍那。

後釋。謂純思惟分別影像相分，名有相毗鉢舍那。

#14 2 釋尋求

#15 1 徵

#16 云何尋求毗鉢舍那？

二、釋尋求。文中分二：初徵，後釋。此初徵也。

#15 2 釋

#16 謂由慧故，遍於彼彼未善解了一切法中，為善了故，作意思惟，毘鉢舍那。

後釋，可解。

#14 3 釋伺察

#15 1 徵

#16 云何伺察毗鉢舍那？

三、釋伺察，文中分二：初徵，後釋。此初，徵也。

#15 2  釋

#16 謂由慧故，遍於彼彼已善解了一切法中，為善證得極解脫故，作意思惟，毘鉢舍那。

後釋，易知。

#11 2 明止

#12 1 問

#13 世尊！是奢摩他、凡有幾種？

後明止中，文分為二：初問，後荅。此初，問也。

#12 2 答

#13 1 約三種釋

#14 善男子！即由隨彼無間心故，當知此中亦有三種。

後荅之中，文分為三：一、約三種釋；二、約八種釋；三、約四種釋。此初也。

#13 2 約八種釋

#14 復有八種；謂初靜慮乃至非想非非想處，各有一種奢摩他故。

二、約八種釋。

#13 3 約四種釋

#14 復有四種；謂慈、悲、喜、捨四無量中，各有一種奢摩他故。

三、約四種釋。

#10 8 隨法信行門

#11 1 問

#12 世尊！如說依法奢摩他毘鉢舍那，復說不依法奢摩他毘鉢舍那；云何名依法，云何復名不依法？

八、隨法信行門，文中分三：一、問；二、荅；三、結。此初也。

#11 2 答

善男子！若隨所受所思法相，而於其義得奢摩他、毘鉢舍那，名依法。

#12 若不待於所受所思所有法相，但依止他教誡教授、而於其義得奢摩他、毘鉢舍那——謂觀青瘀及膿爛等，或一切行皆是無常，或諸行苦，或一切法皆無有我，或復涅槃畢竟寂靜——如是等類奢摩他、毘鉢舍那，名不依法。

二荅。

#11 3 結

由依止法得奢摩他、毘鉢舍那，故我施設隨法行菩薩，是利根性；

#12 由不依法得奢摩他、毘鉢舍那，故我施設隨信行菩薩，是鈍根性。

三結。

#10 9 緣法別惣門

#11 1 明緣別緣揔得名之因由

#12 1 問

#13 世尊！如說緣別法奢摩他、毘鉢舍那，復說緣總法奢摩他、毘鉢舍那；云何名緣別法奢摩他、毘鉢舍那？云何復名緣總法奢摩他、毘鉢舍那？

九、緣法別揔門，文中分四：一、明緣別緣揔得名之因由；二、明緣小緣大緣無量揔法；三、明齊幾何緣，名得緣揔法；四、明從何名通達，從何名得。初中分二：初問，後荅。此初，問也。

#12 2 答

善男子！若諸菩薩緣於各別契經等法，於如所受、所思惟法，修奢摩他、毘鉢舍那，是名緣別法奢摩他、毘鉢舍那。

#13 若諸菩薩即緣一切契經等法，集為一團、一積、一分、一聚，作意思惟；此一切法，隨順真如、趣向真如、臨入真如，隨順菩提、隨順涅槃、隨順轉依，及趣向彼、若臨入彼，此一切法、宣說無量無數善法。如是思惟，修奢摩他、毘鉢舍那，是名緣總法奢摩他、毘鉢舍那。

後荅。意云：若諸菩薩緣於十二分教，各別契經等法，於所受所思惟法，修其止觀，是名緣別法止觀。

若諸菩薩即緣一切契經等法，即是揔緣十二分教，乃至如是思惟，修其止觀，是名緣揔法止觀。

聞慧，名隨順真如；思慧，名趣向真如；修慧，名臨入真如，即臨入初地也。

#11 2 明緣小緣大緣無量揔法

#12 1 問

#13 世尊！如說緣小總法奢摩他、毘鉢舍那，復說緣大總法奢摩他、毘鉢舍那，又說緣無量總法奢摩他、毘鉢舍那；云何名緣小總法奢摩他、毘鉢舍那？云何名緣大總法奢摩他、毘鉢舍那？云何復名緣無量總法奢摩他、毘鉢舍那？

二、明緣小、緣大、緣無量揔法。文中分二：初問，後荅。此初，問也。

#12 2 答

善男子！若緣各別契經乃至各別論義，為一團等作意思惟，當知是名緣小總法奢摩他、毘鉢舍那。

若緣乃至所受、所思，契經等法，為一團等作意思惟，非緣各別，當知是名緣大總法奢摩他、毘鉢舍那。

#13 若緣無量如來法教、無量法句文字、無量後後慧所照了，為一團等作意思惟，非緣乃至所受所思，當知是名緣無量總法奢摩他、毘鉢舍那。

後荅。

#11 3 明齊幾何緣，名得緣揔法

#12 1 問

#13 世尊！菩薩齊何名得緣總法奢摩他、毘鉢舍那？

三、明齊幾何緣，名得緣揔法。文中分二：初問，後荅。此初，問也。

#12 2 答

#13 善男子！由五緣故、當知名得：

一者、於思惟時，剎那剎那融消一切麁重所依；

二者、離種種想，得樂法樂；

三者、解了十方無差別相無量法光；

四者、所作成滿相應淨分，無分別相，恒現在前；

#14 五者、為令法身得成、滿故，攝受後後轉勝妙因。

後荅也。

#11 4 明從何名通達？從何名得？

#12 1 問

#13 世尊！此緣總法奢摩他、毘鉢舍那，當知從何名為通達？從何名得？

四、明從何名通達？從何名得？文中分二：初問，後荅。此初，問也。

#12 2 答

#13 善男子！從初極喜地，名為通達；從第三發光地，乃名為得。善男子！初業菩薩，亦於是中隨學作意、雖未可歎；不應懈廢。

後荅也。

#10 10 有尋等三門

#11 1 問

#12 世尊！是奢摩他、毘鉢舍那，云何名有尋有伺三摩地？云何名無尋唯伺三摩地？云何名無尋無伺三摩地？

十、有尋等三門，文中分二：初問，後荅。此初，問也。

#11 2 答

#12 1 第一復次

善男子！於如所取尋伺法相，若有麁顯領受觀察，諸奢摩他、毘鉢舍那，是名有尋有伺三摩地。

若於彼相，雖無麁顯領受觀察，而有微細彼光明念，領受觀察，諸奢摩他、毘鉢舍那，是名無尋唯伺三摩地。

若即於彼一切法相，都無作意，領受觀察，諸奢摩他、毘鉢舍那，是名無尋無伺三摩地。

#12 2 第二復次

#13 復次善男子！

若有尋求奢摩他、毘鉢舍那，是名有尋有伺三摩地。

若有伺察奢摩他、毘鉢舍那，是名無尋唯伺三摩地。

#14 若緣總法奢摩他、毘鉢舍那，是名無尋無伺三摩地。

後荅之中，有二復次釋，如文易知。

#10 11 止等三相門

#11 1 問

#12 世尊！云何止相？云何舉相？云何捨相？

十一、止等三相門，文中分二：初問，後荅。此初，問也。

#11 2 答

善男子！若心掉舉、或恐掉舉時，諸可厭法作意、及彼無間心作意，是名止相。

若心沈沒、或恐沈沒時，諸可欣法作意、及彼心相作意，是名舉相。

#12 若於一向止道、或於一向觀道、或於雙運轉道，二隨煩惱所染污時，諸無功用作意、及心任運轉中所有作意，是名捨相。

後荅也。

#10 12 知法知義門

#11 1 問

#12 世尊！修奢摩他、毘鉢舍那諸菩薩眾，知法知義，云何知法？云何知義？

十二、知法知義門，文中分二：初問，後荅。此初也。

> 註：參考成所作品：釋本母。

#11 2 答

#12 1 明知法

#13 1 標列揔荅

#14 善男子！彼諸菩薩由五種相、了知於法：一者、知名，二者、知句，三者、知文，四者、知別，五者、知總。

後荅之中，文分為二：初明知法，後辯知義。初中有三：一、標列揔荅；二、依標別釋；三、結荅前問。此即初也。

#13 2 依標別釋

#14 1 釋知名

#15 云何為名？謂於一切染淨法中，所立自性、想假施設。

二、依標別釋。文分為五：一、釋知名；二、釋知句；三、釋知文；四、釋知別；五、釋知揔。初中分二：初徵，後釋。

#14 2 釋知句

#15 云何為句？謂即於彼名聚集中，能隨宣說諸染淨義，依持建立。

二、釋知句。文中有二：初徵；後釋。

#14 3 釋知文

#15 云何為文？謂即彼二所依止字。

三、釋知文，於中有二：初徵；後釋。

#14 4 釋知別

#15 云何於彼各別了知？謂由各別所緣作意。

四、釋知別。文中有二：初徵；後釋。

#14 5 釋知揔

#15 云何於彼總合了知？謂由總合所緣作意。

五、釋知揔，文亦有二：初徵；後釋。

#13 3 結荅前問

#14 如是一切、總略為一，名為知法。如是名為菩薩知法。

三、結荅前問。

#12 2 辯知義

#13 1 知十種義

#14 1 標列揔荅

#15 善男子！彼諸菩薩、由十種相、了知於義：一者、知盡所有性，二者、知如所有性，三者、知能取義，四者、知所取義，五者、知建立義，六者、知受用義，七者、知顛倒義，八者、知無倒義，九者、知雜染義，十者、知清淨義。

後辯知義，文中有四：一、知十種義；二、知五種義；三、知四種義；四、知三種義。初中分三：一、標列揔荅；二、依標別釋；三、結荅前問。此即初也。

#14 2 依標別釋

#15 1 釋盡所有性

#16 善男子！1盡所有性者：謂諸雜染清淨法中，所有一切品別邊際，是名此中盡所有性。如五數蘊、六數內處、六數外處，如是一切。

二、依標別釋，文有其十：一、釋盡所有性；二、釋如所有性；三、釋能取義；四、釋所取義；五、釋建立義；六、釋受用義；七、釋顛倒義；八、釋無倒義；九、釋雜染義；十、釋清淨義。此即初也。

#15 2 釋如所有性

#16 2如所有性者：謂即一切染淨法中所有真如。是名此中如所有性。此復七種：

一者、流轉真如；謂一切行無先後性。

二者、相真如；謂一切法補特伽羅無我性、及法無我性。

三者、了別真如；謂一切行、唯是識性。

四者、安立真如；謂我所說諸苦聖諦。

五者、邪行真如；謂我所說諸集聖諦。

六者、清淨真如；謂我所說諸滅聖諦。

七者、正行真如；謂我所說諸道聖諦。

當知此中由流轉真如、安立真如、邪行真如故，一切有情平等平等。

由相真如、了別真如故，一切諸法平等平等。

由清淨真如故，一切聲聞菩提、獨覺菩提、阿耨多羅三藐三菩提、平等平等。

#16 由正行真如故，聽聞正法、緣總境界勝奢摩他、毘鉢舍那所攝受慧，平等平等。

二、釋如所有性。

#15 3 釋能取義

#16 3能取義者：謂內五色處，若心意識、及諸心法。

三、釋能取義。

#15 4 釋所取義

#16 4所取義者：謂外六處。又能取義，亦所取義。

四、釋所取義。

#15 5 釋建立義

#16 5建立義者：謂器世界；於中可得建立一切諸有情界。謂一村田、若百村田、若千村田、若百千村田，或一大地至海邊際、此百此千、若此百千，或一贍部洲、此百此千、若此百千，或一四大洲、此百此千、若此百千，或一小千世界、此百此千、若此百千，或一中千世界、此百此千、若此百千，或一三千大千世界、此百此千、若此百千，或此拘胝、此百拘胝、此千拘胝、此百千拘胝，或此無數、此百無數、此千無數、此百千無數，或三千大千世界、無數百千微塵量等、於十方面無量無數諸器世界。

五、釋建立義。

#15 6 釋受用義

#16 6受用義者：謂我所說諸有情類，為受用故，攝受資具。

六、釋受用義。

#15 7 釋顛倒義

#16 7顛倒義者：謂即於彼能取等義，無常計常、想倒、心倒、見倒；苦計為樂、不淨計淨、無我計我，想倒、心倒、見倒。

七、釋顛倒義。

#15 8 釋無倒義

#16 8無倒義者：與上相違、能對治彼，應知其相。

八、釋無倒義。

#15 9 釋雜染義

#16 9雜染義者：謂三界中三種雜染：一者、煩惱雜染，二者、業雜染，三者、生雜染。

九、釋雜染義。

#15 10 釋清淨義

#16 10清淨義者：謂即如是三種雜染，所有離繫菩提分法。

十、釋清淨義。

#14 3 結荅前問

#15 善男子！如是十種、當知普攝一切諸義。

三、結荅前問。

#13 2 知五種義

#14 1 標列揔荅

#15 復次善男子！彼諸菩薩、由能了知五種義故，名為知義。何等五義？一者、遍知事，二者、遍知義，三者、遍知因，四者、得遍知果，五者、於此覺了。

二、知五種義，文中有三：一、標列揔荅；二、依標別釋；三、結荅前問。此即初也。

#14 2 依標別釋

#15 1 釋遍知事

#16 善男子！1遍知事者：當知即是一切所知，謂或諸蘊、或諸內處、或諸外處、如是一切。

二、依標別釋。文中有五：一、釋遍知事；二、釋遍知義；三、釋其遍知；四、釋遍知果；五、釋此覺了。此即初也。

#15 2 釋遍知義

#16 2遍知義者：乃至所有品類差別所應知境，或世俗故，或勝義故，或功德故，或過失故，緣故，世故，或生或住或壞相故，或如病等故，或苦集等故，或真如、實際、法界等故，或廣略故，或一向記故，或分別記故，或反問記故，或置記故，或隱密故，或顯了故，如是等類，當知一切名遍知義。

二、釋遍知義。

#15 3 釋其遍知

#16 3言遍知因者：當知即是能取前二、菩提分法，謂諸念住、或正斷等。

三、釋其遍知。

#15 4 釋遍知果

#16 4得遍知果者：謂貪、恚、癡斷毘柰耶，及貪、恚、癡一切永斷諸沙門果，及我所說聲聞、如來若共不共，世、出世間所有功德、於彼作證。

四、釋遍知果。

#15 5 釋此覺了

#16 5於此覺了者：謂即於此作證法中，諸解脫智、廣為他說宣揚開示。

五、釋此覺了。

#14 3 結荅前問

#15 善男子！如是五義，當知普攝一切諸義。

三、結荅前問。

#13 3 知四種義

#14 1 標

#15 復次善男子！彼諸菩薩，由能了知四種義故，名為知義。

三、知四種義，文中分四：一、標；二、徵；三、釋；四、結。此初也。

#14 2 徵

#15 何等四義？

二、徵。

#14 3 釋

一者、心執受義，

二者、領納義，

三者、了別義，

#15 四者、雜染、清淨義。

三、釋。

#14 4 結

#15 善男子！如是四義，當知普攝一切諸義。

四、結。

#13 4 知三種義

#14 1 標列揔荅

#15 復次善男子！彼諸菩薩、由能了知三種義故，名為知義。何等三義？一者、文義，二者、義義，三者、界義。

四、知三種義，文中分三：一、標列揔荅；二、依標別釋；三、結荅前問。此即初也。

#14 2 依標別釋

#15 1 釋文義

#16 善男子！言1文義者，謂名身等。

二、依標別釋。文中有三：一、釋文義；二、釋義義；三、釋界義。此即初也。

#15 2 釋義義

#16 2義義者，當知復有十種：

一者、真實相，

二者、遍知相，

三者、永斷相，

四者、作證相，

五者、修習相，

六者、即彼真實相等品差別相。

七者、所依能依相屬相，

八者、即遍知等障礙法相，

九者、即彼隨順法相，

#17 十者、不遍知等及遍知等過患功德相。

二、釋義義。

#15 3 釋界義

#16 言3界義者，謂五種界：

一者、器世界，

二者、有情界，

三者、法界，

四者、所調伏界，

#17 五者、調伏加行界。

> 註：《解深密經》作：調伏方便界。

三、釋界義。

#14 3 結荅前問

#15 善男子！如是五義，當知普攝一切諸義。

三、結荅前問。

#10 13 三慧差別門

#11 1 問

#12 世尊！若聞所成慧了知其義，若思所成慧了知其義，若奢摩他、毘鉢舍那修所成慧了知其義，此何差別？

十三、三慧差別門，文中分二：初問，後荅。此初，問也。

#11 2 答

#12 1 正釋三慧差別

善男子！聞所成慧、依止於文、但如其說，未善意趣，未現在前，隨順解脫、未能領受成解脫義。

思所成慧、亦依於文、不唯如說，亦善意趣，未現在前，轉順解脫、未能領受成解脫義。

#13 若諸菩薩修所成慧，亦依於文、亦不依文，亦如其說、亦不如說，能善意趣，所知事同分三摩地所行影像現前，極順解脫、已能領受成解脫義。

後荅分二：初正釋三慧差別；後結成三慧差別。此即初也。

#14 此中說三慧皆緣名、義。

初於聽聞，以文為先，而觀義者，名為聞慧。

次依思慮，以義為先，而觀文者，名為思慧。

次依於修，俱於文、義，證解明了，名為修慧。

此在因位，八地已上一體義分，七地已前各有別體，在佛位中無未曾得，都無聞、思，唯有修慧。然諸聖教，隨彼所冝，相增別說，緣名、義異，理實如是。

> 註：佛地皆已得一體三慧。 @

#12 2 結成三慧差別

#13 善男子！是名三種知義差別。

後結成三慧差別。

#10 14 智見差別門

#11 1 問

#12 世尊！修奢摩他、毘鉢舍那諸菩薩眾，知法、知義，云何為智？云何為見？

十四、智見差別門，文中分二：初問，後荅。此初也。

#11 2 答

#12 善男子！我無量門宣說智、見二種差別，今當為汝略說其相。

若緣總法，修奢摩他、毘鉢舍那所有妙慧，是名為智；

#13 若緣別法，修奢摩他、毘鉢舍那所有妙慧，是名為見。

後荅。

#10 15 遣相方便門

#11 1 明作意除相

#12 1 問

#13 世尊！修奢摩他、毘鉢舍那諸菩薩眾，由何作意、何等、云何除遣諸相？

十五、遣相方便門，於中有三：一、明作意除相；二、辯真如無相；三、釋經中妨難。初中分二：初問，後荅。問中有三：一、問修止觀菩薩由何作意；二、問修止觀時除何等相；三、問云何觀行，除遣諸相。

#12 2 荅

#13 1 正荅

善男子！由真如作意，

除遣法相及與義相。

若於其名及名自性，無所得時，亦不觀彼所依之相，如是除遣。

#14 後荅分二：初正荅，後例荅。此初，荅中，文亦有三：

一、修止觀菩薩，由真如作意，荅初問也。

二、修止觀時，除遣法相及與義相，即證真如時，除遣影像，似真如相。

三、先於地前，尋思、如實，種種推求，知名等假。今入見道，證真如時，境、智平等，無分別行，不得名之所依之相，故云：若於其名及名自性無所得時，亦不觀彼所依之相，如是除遣。

#13 2 例荅

如於其名，於句、於文；於一切義，當知亦爾。

#14 乃至於界及界自性無所得時，亦不觀彼所依之相，如是除遣。

後例荅。如於其名，句等例准，故云：當知亦尒。乃至於界，亦同於名，例釋可知。

#11 2 辯真如無相

#12 1 問

世尊！諸所了知真如義相，此真如相亦可遣不？

#12 2 答

#13 善男子！於所了知真如義中，都無有相，亦無所得，當何所遣？善男子！我說了知真如義時，能伏一切法、義之相，非此了達、餘所能伏。

二、辯真如無相，於中有二：初問，後荅。如文可知。

#11 3 釋經中妨難

#12 1 問

#13 世尊！如世尊說濁水器喻、不淨鏡喻、撓泉池喻、不任觀察自面影相；若堪任者，與上相違。如是若有不善修心，則不堪任如實觀察所有真如；若善修心、堪任觀察。此說何等能觀察心？依何真如而作是說？

三、釋經中妨難。文中有二：初問，後荅。此初，問也。

#12 2 答

#13 善男子！此說三種能觀察心：謂聞所成能觀察心，若思所成能觀察心，若修所成能觀察心。依了別真如、作如是說。

後荅，易知。

#10 16 依空遣相門

#11 1 明別空遣相

#12 1 就增勝說，一空治一相

#13 1 明空除遣相

#14 1 問

#15 世尊！如是了知法義菩薩，為遣諸相勤修加行，有幾種相難可除遣？誰能除遣？

十六、依空遣相門，於中有二：初明別空遣相；後辯揔空遣相。初中分二：初就增勝說一空治一相，後據盡理論一空治諸相。初中分二：初明空除遣相，後辯空所得果。初中分二：初問，後荅。問中有二：一、問有幾種難可除遣；二、問誰能除遣？

#14 2 答

#15 1 總答

#16 善男子！有十種相、空能除遣。

後荅有二，初揔，後別。揔中有二：初、有十種相，荅第一問；後空能除遣，荅第二問。

#15 2 別答

#16 1 徵

#17 何等為十？

二、別荅中，文分為二：初徵，後釋。此初，徵也。

#16 2 釋

一者、了知法、義故，有種種文字相；此由1一切法空、能正除遣。

二者、了知安立真如義故，有生、滅、住、異性，相續隨轉相；此由2相空、及3無先後空、能正除遣。

三者、了知能取義故、有顧戀身相、及我慢相；此由4內空、及5無所得空、能正除遣。

四者、了知所取義故、有顧戀財相；此由6外空、能正除遣。

五者、了知受用義、男女承事資具相應故、有內安樂相、外淨妙相；此由7內外空、及8本性空、能正除遣。

六者、了知建立義故、有無量相；此由9大空、能正除遣。

七者、了知無色故、有內寂靜解脫相；此由10有為空、能正除遣。

八者、了知相真如義故、有補特伽羅無我相、法無我相，若唯識相，及勝義相；此由11畢竟空、12無性空、13無性自性空、及14勝義空、能正除遣。

九者、了知清淨真如義故、有無為相、無變異相；此由15無為空、16無變異空、能正除遣。

#17 十者、即於彼相對治空性作意思惟故、有空性相；此由17空空、能正除遣。

後釋，有十：一者、了知法、義故，有種種文字相，荅第一問，此由一切法空，能正除遣，荅第二問。

此一既尒，餘九例然。皆有二荅，准前應釋。

#13 2 辯空所得果

#14 1 問

#15 世尊！除遣如是十種相時、除遣何等？從何等相而得解脫？

二、辯空所得果。文中分二：初問，後荅。此初，問也。

#14 2 答

#15 善男子！除遣三摩地所行影像相；從雜染縛相而得解脫；彼亦除遣。

後荅，可解。

#12 2 據盡理論，一空治諸相

#13 1 法說

#14 善男子！當知就勝、說如是空、治如是相；非不一一治一切相

後據盡理論，一空治諸相。於中有三：一、法；二、喻；三、合。此初，法說也。

#13 2 喻況

#14 譬如無明，非不能生乃至老死諸雜染法；就勝、但說能生於行，由是諸行親近緣故。

二、喻況也。

#13 3 法合

#14 此中道理，當知亦尒。

三、法合也。

#11 2 辯揔空遣相

#12 1 問

世尊！此中何等空是總空性相？

#13 若諸菩薩了知是已、無有失壞於空性相、離增上慢。

後辯揔空遣相，文中分二：初問，後荅。此初，問也。

#12 2 答

#13 1 讚問許說

#14 爾時世尊嘆慈氏菩薩曰：善哉！善哉！善男子！汝今乃能請問如來如是深義、令諸菩薩於空性相無有失壞。何以故？善男子！若諸菩薩於空性相有失壞者，便為失壞一切大乘。是故汝應諦聽諦聽，當為汝說總空性相。

後荅分二：初讚問許說，後正荅所問。此初也。

#13 2 正荅所問

#14 善男子！若於依他起相及圓成實相中，一切品類雜染、清淨遍計所執相，畢竟遠離性，及於此中都無所得；如是名為於大乘中總空性相。

後正荅所問，言揔空者，對別立名，約別而說。前云一切法空乃至空空，名為別空，據揔而論，此言依他及圓成實一切品類雜染清淨，遍計所執畢竟遠離，及於此中都無所得，名為揔空。若了此空已，即有二利：一、無失正行；二、離增上𢢔。

> 註：參考：不共陀羅尼義。

#10 17 能攝勝定門

#11 1 問

#12 世尊！此奢摩他毘鉢舍那、能攝幾種勝三摩地？

十七、能攝勝定門，文中有二：初問，後荅。此初，問也。

#11 2 答

#12 善男子！如我所說無量聲聞、菩薩、如來，有無量種勝三摩地，當知一切皆此所攝。

後荅，可知。

#10 18 止觀因果門

#11 1 初明其因

#12 1 問

#13 世尊！此奢摩他、毘鉢舍那，以何為因？

十八、止觀因果門，文中分二：初明其因；後辯其果。初中分二：初問，後荅。此初，問也。

#12 2 答

#13 善男子！清淨尸羅、清淨聞思所成正見，以為其因。

後荅。學地止觀，以清淨尸羅，清淨聞思所成正見，以為其因，此是緣因。若止觀種子以為正因。

#11 2 後辯其果

#12 1 問

#13 世尊！此奢摩他、毘鉢舍那，以何為果？

後辯其果。文中有二：初問，後荅。此初，問也。

#12 2 答

善男子！善清淨心、善清淨慧，以為其果。

#13 復次善男子！一切聲聞及如來等所有世間及出世間一切善法，當知皆是此奢摩他、毘鉢舍那所得之果。

後荅。以佛地善清淨心、善清淨慧以為其果；又無學聲聞及如來等，所有世出世閒一切善法，皆是學地止觀所得之果。

#10 19 止觀作業門

#11 1 問

#12 世尊！此奢摩他毘鉢舍那、能作何業？

十九、止觀作業門。文分為二：初問，後荅。此初，問也。

#11 2 答

#12 善男子！此能解脫二縛為業；所謂相縛、及麁重縛。

後荅。意云：此止觀能解脫相縛及麤重縛為業。

#10 20 止觀惑障門

#11 1 明五繫中障

#12 1 問

#13 世尊！如佛所說五種繫中、幾是奢摩他障？幾是毘鉢舍那障？幾是俱障？

二十、止觀惑障門，於中分二：初明五繫中障；後辯五盖中障。初中分二：初問，後荅。此初，問也。

#12 2 答

善男子！顧戀身財、是奢摩他障；

於諸聖教不得隨欲、是毘鉢舍那障；

#13 樂相雜住、於少喜足、當知俱障。由第一故、不能造修；由第二故、所修加行不到究竟。

後荅，如文易知。

#11 2 辯五盖中障

#12 1 問

#13 世尊！於五蓋中、幾是奢摩他障？幾是毘鉢舍那障？幾是俱障？

後辯五盖中障。文分為二：初問，後荅。此初，問也。

#12 2 答

善男子！掉舉、惡作、是奢摩他障；

惛沈、睡眠、疑、是毘鉢舍那障；

#13 貪欲、瞋恚、當知俱障。

後荅，可解。

#10 21 圓滿清淨門

#11 1 明止

#12 1 問

#13 世尊！齊何名得奢摩他道圓滿清淨？

二十一、圓滿清淨門，於中有二：初明止，後辯觀。初中分二：初問，後荅。此初，問也。

#12 2 答

#13 善男子！乃至所有惛沈、睡眠，正善除遣，齊是名得奢摩他道圓滿清淨。

後荅也。

#11 2 辯觀

#12 1 問

#13 世尊！齊何名得毘鉢舍那道圓滿清淨？

後辯觀中，文亦分二：初問，後荅。此初，問也。

#12 2 答

#13 善男子！乃至所有掉舉、惡作，正善除遣，齊是名得毘鉢舍那道圓滿清淨。

後荅也。

#10 22 止觀散動門

#11 1 問

#12 世尊！若諸菩薩於奢摩他、毘鉢舍那現在前時、應知幾種心散動法？

二十二、止觀散動門。文中有二：初問，後荅。此初，問也。

#11 2 答

#12 1 標列揔荅

#13 善男子！應知五種：一者、作意散動，二者、外心散動，三者、內心散動，四者、相散動，五者、麁重散動。

後荅分二：初標列揔荅，後依標別釋。此即初也。

#12 2 依標別釋

#13 1 釋作意散動

#14 善男子！若諸菩薩捨於大乘相應作意，墮在聲聞獨覺相應諸作意中，當知是名1作意散動。

後依標別釋，文中有五：一、釋作意散動；二、釋外心散動；三、釋內心散動；四、釋相散動；五、釋麤重散動。此即初也。

#13 2 釋外心散動

#14 若於其外，五種妙欲，諸雜亂相，所有尋思隨煩惱中，及於其外所緣境中，縱心流散，當知是名2外心散動。

二、釋外心散動。

#13 3 釋內心散動

#14 若由惛沈及以睡眠，或由沈沒、或由愛味三摩鉢底，或由隨一三摩鉢底，諸隨煩惱之所染污，當知是名3內心散動。

三、釋內心散動。

#13 4 釋相散動

#14 若依外相、於內等持所行諸相、作意思惟，名4相散動。

四、釋相散動。

#13 5 釋麤重散動

#14 若內作意為緣、生起所有諸受，由麁重身計我起慢，當知是名5麁重散動。

五、釋麤重散動。

#10 23 止觀治障門

#11 1 問

#12 世尊！此奢摩他、毘鉢舍那，從初菩薩地乃至如來地，能對治何障？

二十三、止觀治障門，文中分二：初問，後荅。此初，問也。

#11 2 答

#12 1 明菩薩地對治障

#13 善男子！此奢摩他、毘鉢舍那，

於初地中、對治惡趣煩惱、業、生雜染障；

第二地中、對治微細誤犯現行障；

第三地中、對治欲貪障；

第四地中、對治定愛及法愛障；

第五地中、對治生死涅槃一向背趣障；

第六地中、對治相多現行障；

第七地中、對治細相現行障；

第八地中、對治於無相作功用、及於有相不得自在障；

第九地中、對治於一切種善巧言詞、不得自在障；

#14 第十地中、對治不得圓滿法身證得障。

後荅，文中，對治惡趣等十一障，即是下說，二十二愚，如彼廣辯，更不預述。

文中分二：初明菩薩地對治障；後辯如來地對治障。此即初也。

#12 2 辯如來地對治障

#13 善男子！此奢摩他、毘鉢舍那，於如來地，對治極微細、最極微細煩惱障及所知障。由能永害如是障故、究竟證得無著、無礙一切智見；依於所作成滿所緣、建立最極清淨法身。

後辯如來地對治障。

#10 24 修證菩提門

#11 1 問

#12 世尊！云何菩薩依奢摩他、毘鉢舍那勤修行故，證得阿耨多羅三藐三菩提？

二十四、修證菩提門，文中分二：初問，後荅。此初，問也。

#11 2 答

#12 1 標

#13 善男子！若諸菩薩已得奢摩他、毘鉢舍那，依七真如，於如所聞、所思法中，由勝定心，於善審定、於善思量、於善安立、真如性中，內正思惟。彼於真如正思惟故，心於一切細相現行、尚能棄捨，何況麁相。

後荅有三：一、標；二、釋；三、結。此初，標也。

#12 2 釋

#13 1 依法說

善男子！言細相者：謂心所執受相、或領納相、或了別相、或雜染清淨相、或內相、或外相、或內外相、或謂我當修行一切利有情相、或正智相、或真如相、或苦集滅道相、或有為相、或無為相、或有常相、或無常相、或苦有變異性相、或苦無變異性相、或有為異相相、或有為同相相、或知一切是一切已有一切相、或補特伽羅無我相、或法無我相。於彼現行、心能棄捨。

彼既多住如是行故，於時時間，從其一切繫蓋散動，善修治心。從是已後，於七真如，有七各別自內所證通達智生，名為見道。

由得此故，名入菩薩正性離生；生如來家，證得初地。

又能受用此地勝德。

彼於先時，由得奢摩他、毘鉢舍那故，已得二種所緣：謂有分別影像所緣、及無分別影像所緣。

彼於今時得見道故，更證得事邊際所緣。

#14 復於後後一切地中、進修修道，即於如是三種所緣作意思惟。

二釋，有二：初依法說；後舉喻明。此初也。

有為異相者，色心等異故。

有為同相者，苦無常等同故。

或知一切等者，知一切法既是一切已，即有一切相也。

由得奢摩他等者，由得止觀故，已得二種所緣，謂有分別影像所緣，及無分別影像所緣。此二所緣皆是地前止觀所緣。彼於今時得見道故，更證得第三事邊際所緣，以彼真如遍諸事法，名事邊際。

復於後後等者，此明修道，復於見道之後，後九地中進修修道，即於如是前來三種所緣，作意思惟。

#13 2 舉喻明

#14 1 喻

#15 譬如有人，以其細楔、出於麁楔；

後舉喻明，文中分二：初喻，後合。此初，喻也。

#14 2 合

如是菩薩依此以楔出楔加行、遣內相故，一切隨順雜染分相、皆悉除遣。相除遣故，麁重亦遣。

#15 永害一切相麁重故，漸次於彼後後地中，如煉金法、陶鍊其心，乃至證得阿耨多羅三藐三菩提，又得所作成滿所緣。

後合之中，如是菩薩依此喻中，以其細楔出於麤楔，合中以其方便，遣內細相故，一切隨順雜染心相皆悉除遣。由細相除遣故，麤重亦遣。永害一切相麤重故，漸次於彼後後地中，如鍊金法陶鍊其心，乃至證得無上菩提。

又得所作成滿所緣者，地前已得初二所緣，見道方得事邊際所緣，佛地則得所作成滿所緣。

#12 3 結

#13 善男子！如是菩薩、於內止觀，正修行故，證得阿耨多羅三藐三菩提。

三，結也。

#10 25 引發威德門

#11 1 問

#12 世尊！云何修行，引發菩薩廣大威德？

二十五、引發威德門，文中分二：初問，後荅。此初，問也。

#11 2 答

#12 1 標列揔荅

#13 善男子！若諸菩薩善知六處，便能引發菩薩所有廣大威德：一者、善知心生；二者、善知心住；三者、善知心出；四者、善知心增；五者、善知心減；六者、善知方便。

後荅分三：一、標列揔荅；二、依標別釋；三、結引發時。此即初也。

#12 2 依標別釋

#13 1 釋善知心生

#14 1 徵

#15 云何1善知心生？

二、依標別釋。文分為六：一、釋善知心生；二、釋善知心住；三、釋善知心出；四、釋善知心增；五、釋善知心減；六、釋善知方便。此初有二：初徵，後釋。此初也。

#14 2 釋

#15 1 初揔標釋

#16 謂如實知，十六行心，生起差別、是名善知心生。

後釋分二：初揔標釋，後別𤗊釋。

#15 2 後別𤗊釋

#16 十六行心生起差別者：

一者、不可覺知堅住器識生；謂阿陀那識。

#17 二者、種種行相所緣識生，

謂頓取一切色等境界、分別意識，

及頓取內外境界、覺受，

或頓於一念瞬息須臾、現入多定、見多佛土、見多如來、分別意識。

三者、小相所緣識生；謂欲界繫識。

四者、大相所緣識生；謂色界繫識。

五者、無量相所緣識生；謂空、識無邊處繫識。

六者、微細相所緣識生；謂無所有處繫識。

七者、邊際相所緣識生；謂非想非非想處繫識。

八者、無相識生；謂出世識、及緣滅識。

九者、苦俱行識生；謂那落迦識。

十者、雜受俱行識生；謂欲行識。

十一、喜俱行識生；謂初二靜慮識。

十二、樂俱行識生；謂第三靜慮識。

十三、不苦不樂俱行識生；謂從第四靜慮、乃至非想非非想處識。

十四、染污俱行識生；謂諸煩惱及隨煩惱相應識。

十五、善俱行識生；謂信等相應識。

#17 十六、無記俱行識生；謂彼俱不相應識。

#18 後別𤗊釋：

一者、不可覺知堅住者，謂賴耶行相難知，名不可覺知。相續不斷而住，名為堅住。能變、能緣外器世界，名為器。識謂阿陁那，如前已釋。

二者、種種行相所緣識等者，即第六意識。隨作一種行解，頓取諸法，故言種種行相。所緣識生，謂頓取一切色等境界，分別意識言及頓取內外境界。覺受者，身識頓取內外觸境而生覺受。言或頓於一念等者，此據大地菩薩後得智，在定見多佛等，故云分別意識。

三、四，小、大相所緣識生，謂欲、色繫識，據緣二界內身，故有小、大。

五、六、七，三緣四無色。

八者，無相識生等者，謂無漏識。無七種相，名無相識。及緣滅識者，緣滅定識也。

九至十三，明三受俱行識。

十四至十六，辯染淨無記識。

#13 2 釋善知心住

#14 云何2善知心住？謂如實知了別真如。

二、釋善知心住，文具徵、釋。

#13 3 釋善知心出

#14 云何3善知心出？謂如實知，出二種縛，所謂相縛、及麁重縛。此能善知，應令其心從如是出。

三、釋善知心出，文具徵、釋，如前可知。

#13 4 釋善知心增

#14 云何4善知心增？謂如實知，能治相縛、麁重縛心，彼增長時、彼積集時，亦得增長，亦得積集，名善知增。

四、釋善知心增，具徵、釋、結。

#13 5 釋善知心減

#14 云何5善知心減？謂如實知，彼所對治相及麁重所雜染心，彼衰退時、彼損減時，此亦衰退、此亦損減，名善知減。

五、釋善知心減，具徵、釋、結。

#13 6 釋善知方便

#14 云何6善知加行？謂如實知，解脫、勝處、及與遍處、或修或遣。

六、釋善知方便，文具徵、釋。

#12 3 結引發時

#13 善男子！如是菩薩，於諸菩薩廣大威德，或已引發、或當引發、或現引發。

三、結引發時。

#10 26 涅盤滅受門

#11 1 問

#12 世尊！如世尊說：於無餘依涅槃界中，一切諸受無餘永滅，何等諸受於此永滅？

二十六、涅盤滅受門，文中分二：初問，後荅。此初，問也。

#11 2 答

#12 1 明所依麤重、彼果境界，二種之受

#13 1 標列揔荅

#14 善男子！以要言之，有二種受，無餘永滅。何等為二？一者、所依麁重受，二者、彼果境界受。

後荅有二：初明所依麤重、彼果境界，二種之受；後辯有餘、無餘涅盤界中滅受多少。初中有二：初標列揔荅，後依標別釋。此即初也。

#13 2 依標別釋

#14 1 釋所依麤重受

#15 1所依麁重受，當知有四種：

一者、有色所依受，

二者、無色所依受，

三者、果已成滿麁重受，

#16 四者、果未成滿麁重受。

果已成滿受者：謂現在受。

果未成滿受者：謂未來因受。

後依標別釋，文中有二：初釋所依麤重受；後釋彼果境界受。此即初也。

所依麤重者，謂內六根生受，名為所依，體是有漏，由有煩𢙉麤重不調柔性之所隨逐，名所依麤重受。當知有四種：一者、有色所依受，即五識受；二者、無色所依受，即意識受；三者、果已成滿麤重受，謂現在苦受；四者、果未成滿麤重受，謂業煩𢙉，是未來因受。

#14 2 釋彼果境界受

#15 2彼果境界受，亦有四種：一者、依持受，二者、資具受，三者、受用受，四者、顧戀受。

後釋彼果境界受者，謂外五塵，由內五根勢力引生，即是內根之果，是故說名彼果境界。受亦有四種：一者依持受，謂器世界，是依持緣法之所生受，名依持受。二者資具受，可知。三者受用受，即前二受，受用器界及以資具，名受用受。四者頋戀受，即頋戀財物之受。

> 註：“頋”字，宋藏遺珍 寫作“[(厂@((既-旡)-日+口))*頁]”，左為“厄”。

#12 2後辯有餘、無餘涅槃界中，滅受多少

#13 於有餘依涅槃界中，果未成滿受一切已滅；領彼對治明觸生受；領受共有、或復彼果已成滿受。

又二種受，一切已滅，唯現領受明觸生受。

#13 於無餘依涅槃界中般涅槃時，此亦永滅，是故說言於無餘依涅槃界中，一切諸受，無餘永滅。

後辯有餘、無餘涅槃界中滅受多少。

#9 2 讚述勸學

#10 爾時世尊說是語已，告慈氏菩薩曰：善哉！善哉！善男子！汝今善能依止圓滿最極清淨妙瑜伽道，請問如來。汝於瑜伽，已得決定最極善巧；吾已為汝宣說圓滿最極清淨妙瑜伽道。所有一切過去未來正等覺者，已說當說，皆亦如是。諸善男子、若善女人，皆應依此勇猛精進，當正修學。

後讚述勸學，如文易知。

#8 2 以頌結成

爾時世尊欲重宣此義、而說頌曰：

1於法假立瑜伽中，若行放逸失大義；

依止此法及瑜伽，若正修行得大覺、

2見有所得、求免難，若謂此見為得法；

慈氏！彼去瑜伽遠，譬如大地與虛空。

3利生堅固而不作，悟已、勤修利有情；

智者作此窮劫量，便得最上離染喜。

4若人為欲而說法；彼名捨欲、還取欲。

愚癡得法無價寶，反更遊行而乞匃。

5於諍諠雜戲論著，應捨，發起上精進。

#9 為度諸天及世間、於此瑜伽汝當學。

後以頌結成。

言於法假立至得大覺者，此初一頌，結前長行。第一門云：善男子！當知！菩薩法假安立及不捨無上正等覺願，為依為住，於大乘中修奢摩他、毗鉢舍那。違之，即失於大義；順之，乃大覺得成。

第二頌，教修無相自利之行，見有所得，無相不成。

第三頌，教修無相利他之行；

第四頌，染心說法，虛損其功。

第五頌，勸捨戲論，修學瑜伽。

#7 2 請立經名

#8 1 問

#9 爾時慈氏菩薩復白佛言：世尊！於是解深密法門中、當何名此教？我當云何奉持？

二、請立經名。文中有二：初問，後荅。此初，問也。

#8 2 答

#9 佛告慈氏！此名瑜伽了義之教，於此瑜伽了義之教、汝當奉持。

後荅。

#7 3 時眾得益

#8 說此瑜伽了義教時、於大會中、有六百千眾生、發阿耨多羅三藐三菩提心；三百千聲聞、遠塵離垢，於諸法中得法眼淨；一百五十千聲聞、諸漏永盡，心得解脫；七十五千菩薩、獲得廣大瑜伽作意。

三、時眾得益，發菩提心，得法眼淨，心得解脫等，如前已釋，更不繁述。

#4 6 如實大乘

#5 1 標

#6 復次依乘假立、分別解說如實大乘，

> 論卷第七十八，攝決擇分中，菩薩地之七，

第六、如實大乘，文中分二：初標，後釋。此初也。

#5 2 釋

#6 1 先標說處

#7 當知如《解深密經》中，

後釋中分二：初標說處，後引經釋。此初也。

#6 2 後引經釋

#7 1 辯諸地義

#8 1 長行廣辯

#9 1 辯諸地清淨攝義

#10 1 辯諸地清淨攝義

#11 1 問

#12 觀自在菩薩白佛言：世尊！如佛所說菩薩十地，所謂極喜地、離垢地、發光地、焰慧地、極難勝地、現前地、遠行地、不動地、善慧地、法雲地；復說佛地、為第十一。如是諸地、幾種清淨？幾分所攝？

後引經釋，文中分三：一、辯諸地義；二、請立經名；三、時眾得益。初中分二：初長行廣辯；後以頌結成。初復分四：一、辯諸地清淨攝義；二、彰地中所有學法；三、明地中所有煩𢙉；四、釋唯說一乘密意。初中分六：一、辯諸地清淨攝義；二、釋諸地得名因由；三、明地中所對治法；四、彰諸地清淨通德；五、說四緣菩薩生勝；六、顯菩薩行諸大願。初中復二，初問；後荅。此初，申其二問：一、問諸地幾種清淨；二、問諸地幾分所攝。

梵云阿縛盧枳帝濕伐邏耶，此云觀自在，觀三業歸依而拔眾苦，略云觀音。

#11 2 答

#12 1 標數揔荅

#13 佛告觀自在菩薩曰：善男子！當知諸地、四種清淨，十一分攝。

後荅分二：初標數揔荅，後依標別釋。此初也。

#12 2 依標別釋

#13 1 釋四種清淨

#14 1 徵

#15 云何四種清淨能攝諸地？

後依標別釋，文分為二：初釋四種清淨，後釋十一分攝。初中分三：一、徵；二、釋；三、結。此初，徵也。

#14 2 釋

謂增上意樂清淨、攝於初地；

增上戒清淨、攝第二地；

增上心清淨、攝第三地；

#15 增上慧清淨、於後後地轉勝妙故，當知能攝從第四地乃至佛地。

二釋也。

#14 3 結

#15 善男子！當知如是四種清淨普攝諸地。

三結荅，可知。

#13 2 釋十一分攝

#14 1 徵

#15 云何十一至能攝諸地？

後釋十一分攝。文中分三：一、徵；二、釋；三、結。此初，徵也。

#14 2 釋

#15 謂諸菩薩先於勝解行地，依十法行、極善修習勝解忍故，超過彼地、證入菩薩正性離生；彼諸菩薩、由是因緣、此分圓滿。1謂諸菩薩先於勝解行地，依十法行、極善修習勝解忍故，超過彼地、證入菩薩正性離生；彼諸菩薩、由是因緣、此分圓滿。1

後釋，十一分攝十一地，一一地中皆有二分：一、自分圓滿；二、勝進分未圓滿。文中分為十一叚，此第一分攝初地。

為令此分、得圓滿故，精勤修習、便能證得；彼諸菩薩、由是因緣、此分圓滿。2

#15 而未能得世間圓滿等持等至、及圓滿聞持陀羅尼；由是因緣、於此分中猶未圓滿。

第二分攝二地。

為令此分得圓滿故，精勤修習、便能證得；彼諸菩薩、由是因緣、此分圓滿。3

#15 而未能令隨所獲得菩提分法、多修習住，心未能捨諸等至愛、及與法愛；由是因緣、於此分中猶未圓滿。

第三分攝三地。

為令此分得圓滿故，精勤修習、便能證得；彼諸菩薩、由是因緣、此分圓滿。4

#15 而未能於諸諦道理、如實觀察；又未能於生死涅槃、棄捨一向背趣作意；又未能修方便所攝菩提分法；由是因緣、於此分中猶未圓滿。

第四分攝四地。

為令此分得圓滿故，精勤修習、便能證得；彼諸菩薩、由是因緣、此分圓滿。5

#15 而未能於生死流轉、如實觀察；又由於彼多生厭故、未能多住無相作意；由是因緣、於此分中猶未圓滿。

第五分攝五地。

為令此分得圓滿故，精勤修習、便能證得；彼諸菩薩、由是因緣、此分圓滿。6

#15 而未能令無相作意、無缺無間多修習住；由是因緣、於此分中猶未圓滿。

第六分攝六地。

為令此分得圓滿故，精勤修習、便能證得；彼諸菩薩、由是因緣、此分圓滿。7

#15 而未能於無相住中、捨離功用；又未能得於相自在；由是因緣、於此分中猶未圓滿。

第七分攝七地。

為令此分得圓滿故，精勤修習、便能證得；彼諸菩薩、由是因緣、此分圓滿。8

#15 而未能於異名、眾相、訓詞差別、一切品類宣說法中、得大自在；由是因緣、於此分中猶未圓滿。

第八分攝八地。

為令此分得圓滿故，精勤修習、便能證得。彼諸菩薩、由是因緣、此分圓滿。9

#15 而未能得圓滿法身現前證受；由是因緣、於此分中猶未圓滿。

第九分攝九地。

為令此分得圓滿故，精勤修習、便能證得；彼諸菩薩、由是因緣、此分圓滿。10

#15 而未能得遍於一切所知境界無著無礙妙智妙見；由是因緣、於此分中猶未圓滿。

第十分攝十地。

#15 為令此分得圓滿故；精勤修習、便能證得；由是因緣、此分圓滿。此分滿故；於一切分、皆得圓滿。11

第十一分攝十一地。

#14 3 結

#15 善男子！當知如是十一種分，普攝諸地。

三結荅，可知。

#10 2 釋諸地得名因由

#11 1 問

#12 世尊！何緣最初名極喜地，乃至何緣說名佛地？

二、釋諸地得名因由。文中分二：初問，後荅。此初，問也。

#11 2 答

#12 善男子！成就大義、得未曾得出世間心、生大歡喜；是故最初名極喜地。

後荅文中分十一叚，此即第一極喜地也。

> 註：“叚”字宋藏遺珍左邊有四橫，應為“段”之異體字。http://www.guoxuedashi.com/zidian/ytz_s2089o.html

具證二空，能益自他，名成就大義。初獲大士聖性，名得未曾得出世間心。從上三因，生大歡喜，是故最初名極喜地。《唯識論》云：一、極喜地，初獲聖性，具證二空，能益自他，生大喜故。

#12 遠離一切微細犯戒；是故第二名離垢地。

二、離垢地，此由具淨尸羅，遠離一切微細犯戒，因此彰名為離垢地。《唯識論》云：二、離垢地具淨尸羅，遠離，能起微細毀犯煩𢙉垢故。

#12 由彼所得三摩地、及聞持陀羅尼，能為無量智光依止；是故第三名發光地。

三、發光地，三地菩薩成就勝定，及聞持陁羅尼，能為無量智光依止，從此得名為發光地。《唯識論》云：三、發光地成就勝定大法揔持，能發無邊妙慧光故。

#12 由彼所得菩提分法、燒諸煩惱、智如火焰；是故第四名焰慧地。

四熖慧地，四地所得菩提分法，以慧熖火燒煩𢙉薪，由此立名為熖慧地。《唯識論》云：四、熖慧地，安住最勝菩提分法，燒煩𢙉薪，慧熖增故。

#12 由即於彼菩提分法方便修習、最極艱難方得自在；是故第五名極難勝地。

五、極難勝地，真俗兩智，行相㸦違，合令相應，最極艱難。即一念中，二智並起，真俗雙照，名曰相應。從此彰名，極難勝地。《唯識論》云：五、極難勝地，真俗兩智，行相㸦違，合令相應，極難勝故。

#12 現前觀察諸行流轉；又於無相、多修作意方現在前；是故第六名現前地。

六、現前地，由現前加行智，先觀諸行流轉，又於無相多修作意，引生無分別智，方現在前，因此立名為現前地。《唯識論》云：六、現前地，住緣起智，引無分別最勝般若令現前故。

#12 能遠證入無缺無間、無相作意、與清淨地共相隣接；是故第七名遠行地。

七、遠行地，謂從初地至於七地，經一僧祇修無相行，方得無閒，證入無相，與第八清淨地共相隣接，由此彰名為遠行地。《唯識論》云：七遠行地，至無相住，功用後邊，出過世閒二乘道故。

#12 由於無相得無功用，於諸相中不為現行煩惱所動；是故第八名不動地。

八、不動地，真智得無功用，不為功用所動；俗智雖有功用，不為現行煩𢙉所動。從此彰名為不動地。《唯識論》云：八、不動地，無分別智任運相續，相用煩𢙉不能動故。

#12 於一切種說法自在、獲得無量廣大智慧；是故第九名善慧地。

九、善慧地，成就微妙四無礙解，於一切種善達機冝，說法自在，獲得無量廣大智慧，由此立名為善慧地。《唯識論》云：九、善慧地，成就微妙四無礙解，能遍十方善說法故。

#12 麁重之身、廣如虛空，法身圓滿、譬如大雲、皆能遍覆；是故第十名法雲地。

十、法雲地，無邊煩𢙉，所知障體，所有隨眠，不調柔性，名麤重身，廣如虛空，十地所證法身圓滿，皆能遍覆，如空麤重，從此彰名為法雲地。《唯識論》云：十、法雲地，大法智雲，含眾德水，蔽如空麤重，充滿法身故。

#12 永斷最極微細煩惱及所知障，無著無礙、於一切種所知境界現正等覺；故第十一說名佛地。

十一佛地，釋得名因，文顯易知。

#10 3 明地中所對治法

#11 1 觀音請問

#12 世尊！於此諸地、有幾愚癡、有幾麁重、為所對治？

三明地中所對治法，文分為四：一、觀音請問；二、如來酬荅；三、結成前義；四、讚所得果。此初，問也。

#11 2 如來酬荅

#12 1  標數揔荅

#13 善男子！此諸地中、有二十二種愚癡、十一種麁重、為所對治。

二、如來酬荅。文中有二：初標數揔荅；後依標別釋。此即初也。

#12 2 依標別釋

#13 謂於初地有二愚癡：一者、執著補特伽羅及法愚癡，二者、惡趣雜染愚癡，及彼麁重、為所對治。

後依摽別釋，文中分十一段。

#14 一、明初地二愚、一麤重：

一者、執著補特伽羅及法愚癡，即是我法二執；

#15 二者、惡趣雜染愚癡，即彼惡趣諸業果及無想天、北俱盧州等。

問：何故業果亦名為愚？

荅：准《唯識》，通云應知愚品，惣說為愚。後准此釋。論主意云：諸業果等，雖體非愚，業是愚所起果，是愚所感，愚之品故，亦名為愚。後諸地言愚，准於此解。如第二地業趣愚，非體是愚故。又初執著我法愚中，亦有貪見等，體非是愚，亦愚之品故。下准此知。

> 註：CBETA“論王意云”，應誤。@

#15 及彼麤重，論有二釋：

一云、顯彼二種，即二愚種子，名為麤重；

二云、或二所起無堪任性，即二愚習氣，名為麤重。

後十麤重皆有二釋，准此應知。

#13 於第二地有二愚癡：一者、微細誤犯愚癡，二者、種種業趣愚癡，及彼麁重、為所對治。

#14 二、明二地二愚一麤重：

一者、微細誤犯愚癡，謂所知障中俱生一分，能發三業所知障也。

二者、種種業趣愚癡，即所起三業。是愚品故，亦得愚名。

#13 於第三地有二愚癡：一者、欲貪愚癡，二者、圓滿聞持陀羅尼愚癡，及彼麁重、為所對治。

#14 三、明三地二愚一麤重：

#15 一者、欲貪愚癡，由貪妙欲，多住散亂，能障於定及障修慧，以修慧與定相隣近，故偏說障修，非不障於聞、思二慧。

問：何以得知欲貪愚癡，障、定及修？

荅：《唯識論》云：一欲貪愚，即是此中能障勝定及修慧者。

問：欲貪乃是煩𢙉之名，如何所知障中名為欲貪？

> 註：CBETA作“欲食乃是”，應誤。@

荅：彼所知障多，與煩𢙉中欲貪俱故，名欲貪愚癡。非所知障體，名為欲貪。今得勝定及修所成，彼所知障為本既斷，煩𢙉是末，而亦隨伏。何所以耶？以此煩𢙉，無始已來，依所知障而方起故。《唯識論》云：彼昔多與欲貪俱故，名欲貪愚。今得勝定及修所成，彼既永断，欲貪隨伏，此無始來，依彼轉故。

二者、圓滿聞持陁羅尼愚癡，此障揔持及聞、思二慧，以聞、思二慧與彼聞持相隣近故，偏說為障，非不障修。

#13 於第四地有二愚癡：一者、等至愛愚癡，二者、法愛愚癡，及彼麁重、為所對治。

#14 四、明四地二愚一麤重：

一者、等至愛愚癡；

二者、法愛愚癡。

第三地中，於定及法，猶染著故，即與內證菩提分法，特相違害，入四地時，便能永斷。《唯識論》云：身見等言，亦攝無始所知障攝，定愛、法愛，彼定、法愛，三地尚增，入四地時，方能永斷菩提分法，特違彼故。

#13 於第五地有二愚癡：一者、一向作意棄背生死愚癡，二者、一向作意趣向涅槃愚癡，及彼麁重、為所對治。

#14 五、明五地二愚一麤重：

一者、一向作意棄背生死愚癡；

二者、一向作意趣向涅槃愚癡。

謂所知障中俱生一分，令猒生死，樂趣涅盤，同下二乘，猒苦欣滅。

此地真如名無差別，故緣彼道名無差別。生死涅盤既無差別，何得有猒？復有欣耶？《唯識論》云：彼障五地無差別道，入五地時便能永斷。

#13 於第六地有二愚癡：一者、現前觀察諸行流轉愚癡，二者、相多現行愚癡，及彼麁重、為所對治。

#14 六、明六地二愚一麤重：

一者、現前觀察諸行流轉愚癡，即觀苦集流轉染相；

二者、相多現行愚癡，即觀滅道還滅淨相。

由前地中觀四諦故，有二染、二淨故，障六地無染淨道。

此地真如無染淨故，緣彼之道，名無染淨。《唯識論》云：謂所知障中，俱生一分，執有染淨，麤相現行，彼障六地無染淨道，入六地時便能永斷。

#13 於第七地有二愚癡：一者、微細相現行愚癡，二者、一向無相作意方便愚癡，及彼麁重、為所對治。

#14 七、明七地二愚一麤重：

一者、微細相現行愚癡，即是此中執有生者，猶取流轉細生相故。據實具執生、滅二相，恐濫還滅，故但說生，非不執滅。

二者、一向無相作意方便愚癡，即是此中執有滅者，尚取還滅細滅相。

故《唯識論》云：謂所知障中俱生一分，執有生、滅細相現行，彼障七地妙無相道，入七地時便能永斷。

#13 於第八地有二愚癡：一者、於無相作功用愚癡，二者、於相自在愚癡，及彼麁重、為所對治。

#14 八、明八地二愚一麤重：

一者、於無相作功用愚癡；

二者、於相自在愚癡。

《唯識論》云：謂所知障中俱生一分，令無相觀，不任運起，乃至由無相中有加行故，未能任運現相及土。如是加行，障八地中無功用道故。若得入八地時，便能永斷，彼永斷故，得二自在。

#13 於第九地有二愚癡：一者、於無量說法、無量法句文字後後慧辯陀羅尼自在愚癡，二者、辯才自在愚癡，及彼麁重、為所對治。

#14 九、明九地二愚一麤重：

#15 一者、於無量說法無量法句文字後後慧辯陁羅尼自在愚癡。

於無量說法陁羅𡰱自在者，謂1義無礙解，即於所詮，揔持自在，於一義中現一切義故。

於無量法句文字陁羅尼自在者，謂2法無礙解，即於能詮揔持自在，於一名句字中，現一切名字故。

> 註：CBETA“揔持自在”闕“自”字。

於後後慧辯陁羅尼自在者，謂3詞無礙解，即於言音展轉訓釋，揔持自在，於一音聲中現一切音聲故。

二者、辯才自在愚癡。辯才自在者，謂4辯無礙解，善達機冝，巧為說故。

愚能障此四種自在，皆是此中第九障攝。

#13 於第十地有二愚癡：一者、大神通愚癡，二者、悟入微細祕密愚癡，及彼麁重、為所對治。

#14 十、明十地二愚一麤重：

一者、大神通愚癡，即是此中障所起事業者；

二者、悟入微細秘密愚癡，即是此中障大法智雲及所含藏者。

《唯識論》云：謂所知障中俱生一分，令於諸法不得自在。彼障十地大法智雲及所含藏所起事業，入十地時便能永斷。

#13 於如來地有二愚癡：一者、於一切所知境界極微細著愚癡，二者、極微細礙愚癡，及彼麁重、為所對治。

#14 十一、明如來地二愚一麤重：

一者、於一切所知境界，極微細著愚癡，即是此中微所知障；

二者、極微細礙愚癡，即是此中一切任運煩𢙉障種。

《唯識論》云：此地於法雖得自在，而有餘障，未名最極。謂有俱生微所知障，及有任運煩𢙉障種，金剛喻定現在前時，彼皆頓斷，入如來地。

故《集論》說得菩提時，頓斷煩𢙉及所知障，成阿羅漢及成如來，證大涅槃大菩提故。

#11 3 結成前義

#12 善男子！由此二十二種愚癡、及十一種麁重故、安立諸地，而得阿耨多羅三藐三菩提、離彼繫縛。

三、結成前義。

#11 4  讚所得果

#12 世尊！阿耨多羅三藐三菩提、甚奇希有，乃至成就大利大果，令諸菩薩能破如是大愚癡羅網，能越如是大麁重稠林，現前證得阿耨多羅三藐三菩提。

四、讚所得果。

#10 4 彰諸地清淨通德

#11 1 問

#12 世尊！如是諸地、幾種殊勝之所安立？

四、彰諸地清淨通德。文中分三：一、問；二、荅；三、結。此初，問也。

#11 2 答

#12 善男子！略有八種：一者、增上意樂清淨，二者、心清淨，三者、悲清淨，四者、到彼岸清淨，五者、見佛供養承事清淨，六者、成熟有情清淨，七者、生清淨，八者、威德清淨。

二荅。

#11 3 結

善男子！於初地中所有增上意樂清淨乃至威德清淨，後後諸地乃至佛地所有增上意樂清淨乃至威德清淨，當知彼諸清淨，展轉增勝；唯於佛地、除生清淨。

#12 又初地中所有功德，於上諸地，平等皆有，當知自地功德殊勝。一切菩薩十地功德，皆是有上；佛地功德，當知無上。

三結。

#10 5 說四緣菩薩生勝

#11 1 問

#12 世尊！何因緣故，說菩薩生、於諸有生最為殊勝？

五、說四緣，菩薩生勝。文中分二：初問，後荅。此初，問也。

#11 2 答

#12 善男子！四因緣故：

一者、極淨善根所集起故；

二者、故意思擇力所取故；

三者、悲愍濟度諸眾生故；

#13 四者、自能無染，除他染故。

後荅。

#10 6 顯菩薩行諸大願

#11 1 問

#12 世尊！何因緣故、說諸菩薩行廣大願、妙願、勝願？

六、顯菩薩行諸大願。文中分二：初問，後荅。此初，問也。

#11 2 答

#12 善男子！四因緣故。

謂諸菩薩能善了知涅槃樂住、堪能速證；

而復棄捨速證樂住；

無緣無待發大願心；

為欲利益諸有情故，處多種種長時大苦。

#12 是故我說彼諸菩薩行廣大願、妙願、勝願。

後荅。發廣大心，為欲利益諸有情故，處長時大苦，名廣大願。

修一切善，故名妙願。

斷一切惡，故名勝願。

#9 2 彰地中所有學法（二十三段）

#10 1 明六度為所學事

#11 1 問

#12 世尊！是諸菩薩、凡有幾種所應學事？

二、彰地中所有學法，文有二十三叚。

一、明六度為所學事。於中分二：初問，後荅。此初，問也。

#11 2 答

#12 善男子！菩薩學事、略有六種：所謂布施、持戒、忍辱、精進、靜慮、慧到彼岸。

後荅也。

#10 2 明三學六度相攝

#11 1 問

#12 世尊！如是六種所應學事、幾是增上戒學所攝？幾是增上心學所攝？幾是增上慧學所攝？

二、明三學、六度相攝。文中有二：初問，後荅。此初，問也。

#11 2 答

#12 善男子！當知初三、但是增上戒學所攝；靜慮一種、但是增上心學所攝；慧、是增上慧學所攝；我說精進、遍於一切。

後荅可知。

#10 3 明福慧六度相攝

#11 1 問

#12 世尊！如是六種所應學事、幾是福德資糧所攝？幾是智慧資糧所攝？

三、明福慧六度相攝。文中分二：初問，後荅。此初，問也。

#11 2 答

#12 善男子！若增上戒學所攝者、是名福德資糧所攝；若增上慧學所攝者、是名智慧資糧所攝；我說精進、靜慮二種、遍於一切。

後荅也。

#10 4 明修學由五種相

#11 1 問

#12 世尊！於此六種所學事中、菩薩云何應當修學？

四、明修學，由五種相。文中分二：初問，後荅。此初，問也。

#11 2 答

#12 善男子！由五種相、應當修學。

一者、最初於菩薩藏波羅蜜多、相應微妙正法教中，猛利信解；

二者、次於十種法行、以聞思修所成妙智，精進修行；

三者、隨護菩提之心；

四者、親近真善知識；

#13 五者、無間勤修善品。

後荅也。

#10 5 明六度數無增減

#11 1 問

#12 世尊！何因緣故、施設如是所應學事但有六數？

五、明六度，數無增減。文中分二：初問，後荅。此初，問也。

#11 2 答

#12 1 標數揔荅

#13 善男子！二因緣故：一者、饒益諸有情故；二者、對治諸煩惱故。當知前三、饒益有情；後三、對治一切煩惱。

> 註：慈悲沒有敵人，智慧沒有煩惱；慈悲給人快樂，智慧自己快樂。 @ 

後荅分二：初標數揔荅，後依標別釋。此初也。

#12 2 依標別釋

#13 1 𤗊釋前三

#14 前三饒益諸有情者：

謂諸菩薩、由布施故，攝受資具，饒益有情；

由持戒故，不行損害、逼迫、惱亂，饒益有情；

#15 由忍辱故，於彼損害、逼迫、惱亂，堪能忍受、饒益有情。

後依標別釋，文中分二：初𤗊釋前三，後𤗊釋後三。此即初也。

#13 2 𤗊釋後三

#14 後三對治諸煩惱者：

謂諸菩薩、由精進故，雖未永伏一切煩惱、亦未永害一切隨眠；而能勇猛修諸善品，彼諸煩惱、不能傾動善品加行。

由靜慮故，永伏煩惱。

#15 由般若故，永害隨眠。

後𤗊釋後三。

#10 6 明後四數無增減

#11 1 問

#12 世尊！何因緣故、施設所餘波羅蜜多、但有四數？

六明後四，數無增減。文中分二：初問，後荅。此初，問也。

#11 2 答

#12 1 揔標

#13 善男子！與前六種波羅蜜多、為助伴故。

後荅分二：初揔標，後別釋。此即初也。

#12 2 別釋

#13 1 釋方便

#14 謂諸菩薩於前三種波羅蜜多所攝有情、以諸攝事方便善巧而攝受之，安置善品；是故我說方便善巧波羅蜜多、與前三種而為助伴。

後別釋，分四：一、釋方便；二、釋願度；三、釋力度；四、釋智度。此即初也。

#13 2 釋願度

#14 若諸菩薩、於現法中煩惱多故，於修無間無有堪能；羸劣意樂故，下界勝解故，於內心住無有堪能；於菩薩藏不能聞緣善修習故，所有靜慮、不能引發出世間慧，彼便攝受少分狹劣福德資糧，為未來世煩惱輕微、心生正願，如是名願波羅蜜多。由此願故、煩惱微薄，能修精進；是故我說願波羅蜜多、與精進波羅蜜多而為助伴。

二、釋願度。

#13 3 釋力度

#14 若諸菩薩親近善士、聽聞正法、如理作意為因緣故，轉劣意樂、成勝意樂，亦能獲得上界勝解；如是名力波羅蜜多。由此力故、於內心住有所堪能；是故我說力波羅蜜多、與靜慮波羅蜜多而為助伴。

三、釋力度。

#13 4 釋智度

#14 若諸菩薩、於菩薩藏已能聞緣善修習故，能發靜慮；如是名智波羅蜜多。由此智故、堪能引發出世間慧；是故我說智波羅蜜多、與慧波羅蜜多而為助伴。

四、釋智度。

#10 7 明六度次第因由

#11 1 問

#12 世尊！何因緣故、宣說六種波羅蜜多如是次第？

七、明六度次第因由，文中分二：初問，後荅。此初，問也。

#11 2 答

#12 善男子！能為後後引發依故。謂諸菩薩、若於身財無所顧悋、便能受持清淨禁戒；為護禁戒、便修忍辱；修忍辱已、能發精進；發精進已、能辦靜慮；具靜慮已、便能獲得出世間慧。是故我說波羅蜜多如是次第。

後荅也。

#10 8 明六度品類差別

#11 1 問

#12 世尊！如是六種波羅蜜多、各有幾種品類差別？

八、明六度品類差別，文中分二：初問，後荅。此初，問也。

#11 2 答

#12 善男子！各有三種。

施三種者：一者、法施，二者、財施，三者、無畏施。

戒三種者：一者、轉捨不善戒，二者、轉生善戒，三者、轉生饒益有情戒。

忍三種者：一者、耐怨害忍，二者、安受苦忍，三者、諦察法忍。

精進三種者：一者、被甲精進，二者、轉生善法加行精進，三者、饒益有情加行精進。

靜慮三者：一者、無分別寂靜、極寂靜無罪故，對治煩惱眾苦樂住靜慮，二者、引發功德靜慮，三者、引發饒益有情靜慮。

#13 慧三種者：一者、緣世俗諦慧，二者、緣勝義諦慧，三者、緣饒益有情慧。

後荅。

#10 9 明彼岸得名因緣

#11 1 問

#12 世尊！何因緣故、波羅蜜多說名波羅蜜多？

九、明彼岸得名因緣。文中分二：初問，後荅。此初，問也。

#11 2 答

#12 1 標列揔荅

#13 善男子！五因緣故：一者、無染著故；二者、無顧戀故；三者、無罪過故；四者、無分別故；五者、正迴向故。

後荅分二：初標列揔荅，後依標別釋。此即初也。

#12 2 依標別釋

無染著者：謂不染著波羅蜜多諸相違事。

> 註：第十門，以及第十六門，約五義分別施等

無顧戀者：謂於一切波羅蜜多諸果異熟及報恩中、心無繫縛。

無罪過者：謂於如是波羅蜜多、無間雜染法，離非方便行。

> 註：第十三門

無分別者：謂於如是波羅蜜多、不如言詞執著自相。

#13 正迴向者：謂以如是所作所集波羅蜜多、迴求無上大菩提果。

後依標別釋。

《攝大乘》說：於世閒、二乘，施等最勝，能得彼岸故，通言波羅蜜多。

#14 《對法》十一說：由與十二種最勝相應故，名波羅蜜多。

一、廣大最勝，不求一切世間樂故，又最上故。

二、長時最勝，經三大劫，阿僧企耶所積習故。

三、所為最勝，為利益安樂一切有情故。

四、無盡最勝，由迴向大菩提，究竟無盡故。

五、無間最勝，由得自他平等勝解，令諸有情於施等波羅密多速圓滿故。

六、無難最勝，唯由隨喜他所行施等，令波羅蜜多速圓滿故。

七、大自在最勝，由得虛空藏等諸三摩地，令布施等波羅蜜多速圓滿故。

八、攝受最勝，無分別智所攝受故。

九、發起最勝，謂解行地中，上品忍位，所行施等波羅蜜多。

十、證得最勝，謂初地中，所得施等波羅多。

十一、等流最勝，謂餘八地中，所行施等波羅蜜多。

十二、圓滿最勝，謂第十地及如來地，所行施等波羅蜜多，如其次第，菩薩圓滿故，佛圓滿故。若闕一種，非波羅蜜多。

復次，最勝所作故，最勝所至故，名波羅蜜多，一切佛菩薩所為所到故。波羅，所作所至義。蜜多，能作能至義。

復次，到所知彼岸故，名波羅蜜多，安住佛性故；波羅是所知彼岸義，蜜多是到義。

復次，濟度自他最極災橫故，名波羅蜜多，能令自他越度生死大苦海故。

此亦兼解六揔名訖。

> 註：《集論》此處，六度之共辞中复有五复次。 @

#10 10 明六度六相違事

#11 1 問

#12 世尊！何等名為波羅蜜多、諸相違事？

十、明六度，六相違事，文中分二：初問，後荅。此初，問也。

#11 2 答

#12 善男子！當知此事、略有六種：

一者、於喜樂欲財富自在諸欲樂中、深見功德及與勝利；

二者、於隨所樂、縱身語意而現行中、深見功德及與勝利；

三者、於他輕蔑不堪忍中、深見功德及與勝利；

四者、於不勤修著欲樂中、深見功德及與勝利；

五者、於處憒鬧世雜亂行、深見功德及與勝利；

#13 六者、於見聞覺知、言說戲論、深見功德及與勝利。

後荅，如文。

#10 11 明六度各所得果

#11 1 問

#12 世尊！如是一切波羅蜜多、何果異熟？

十一、明六度各所得果。文中分二：初問，後荅。此初，問也。

#11 2 答

#12 善男子！當知此亦略有六種：一者、得大財富；二者、往生善趣；三者、無怨無壞、多諸喜樂；四者、為眾生主；五者、身無惱害；六者、有大宗葉。

#13 後荅。《對法》云：

能捨施者當來貧苦，能捨受者現在熱𢙉，故名為施，

能令諸根永寂靜故，能趣清淨諸善趣故，能為清涼所依處故，說名為戒。隨其次第能引守護諸根門故，是徃清淨善趣因故，能為無悔等漸次乃至涅槃所依故。

遠離一切忿熱灰故，遠離不捨怨害心故，顯發損者常安隱故，說名為忍。怨害心者，謂起報怨。心不捨者，謂不棄此心。能壞怨心名為損者。顯此無畏故名顯發損者常安隱故。

損害、生長，作用相應，故名精進。損害作用相應者，謂前二正斷，以能損害大善法故。生長作用相應者，謂後二正斷。以能生長諸善法故。

#14 能持能息、能靜能調，又能引發，故名靜慮。

能持者，謂於境繫心。

能息者，謂息諸散亂。

能靜者，謂令心寂靜。

能調者，謂制伏諸纏。

能引發者，謂能引發自在作用。

#14 他所發智故，內證智故、種別智故、得寂靜智故、勝德智故，故名為慧。

他所發智者，謂從他言音所生慧及如理作意相應慧。

內證智者，謂出世閒慧。

種別智者，謂出世間後所得慧。

得寂靜智者，謂修道中治煩𢙉慧。

勝德智者，謂能引發勝功德慧。

此亦兼解別名訖。

> 註：瑜伽師地論義演卷第三十一

#10 12 明六度聞雜染法

#11 1 問

#12 世尊！何等名為波羅蜜多間雜染法？

> 瑜伽師地論義演卷第三十二（2字）十（2字）素，
註：CBETA無，應為：瑜伽師地論義演卷第三十二 計三十四張 素
​
覺山明教院 沙門 澄淨 述

​論卷第（3字）已下。
註：闕字，應為：論卷第七十八？@


十二、明六度聞雜染法，文中分二：初問，後荅。此初，問也。

#11 2 答

#12 善男子！當知略由四種加行：

一者、無悲加行故；

二者、不如理加行故；

三者、不常加行故；

四者、不殷重加行故。

#13 不如理加行者：謂修行餘波羅蜜多時、於餘波羅蜜多遠離失壞。

後荅易知。

#10 13 明六度非方便行

#11 1 問

#12 世尊！何等名為非方便行？

十三、明六度非方便行，文分為二：初問，後荅。此初，問也。

#11 2 答

#12 1 正明非方便

#13 1 初彰法說

#14 善男子！若諸菩薩以波羅蜜多饒益眾生時、但攝財物饒益眾生、便為喜足，而不令其出不善處安置善處；如是名為非方便行。何以故？善男子！非於眾生唯作此事、名實饒益。

後荅分二：初正明非方便，後因示真方便。初中分二：初彰法說；後舉喻明。此初也。

#13 2 後舉喻明

#14 1 舉喻

#15 譬如糞穢、若多若少，終無有能令成香潔；

後舉喻明，文分為二：初舉喻，後法合。此初也。

#14 2 法合

#15 如是眾生，由行苦故，其性是苦，無有方便但以財物暫相饒益、可令成樂；

後法合也。

#12 2 因示真方便

#13 唯有安處妙善法中、方可得名第一饒益。

後因示真方便。

#10 14 明六度揔別清淨

#11 1 問

#12 世尊！如是一切波羅蜜多、有幾清淨？

十四、明六度揔別清淨，文中分二：初問，後荅。此初問也。

#11 2 答

#12 1 標舉揔荅

#13 善男子！我終不說波羅蜜多、除上五相有餘清淨；然我即依如是諸事、總別當說波羅蜜多清淨之相。

後荅分二：初標舉揔荅，後依標別釋。此即初也。

上五相者，即無染者等五相，通六度故。

#12 2 依標別釋

#13 1 總

#14 1 標

#15 總說一切波羅蜜多清淨相者：當知七種。

後依標別釋文中分二：初揔，後別。揔中分三：一、標；二、徵；三、釋。此初，標也。

#14 2 徵

#15 何等為七？

二、徵。

#14 3 釋

一者、菩薩於此諸法、不求他知；

二者、於此諸法、見已不生執著；

三者、即於如是諸法不生疑惑，謂為能得大菩提不？

四者、終不自讚毀他、有所輕蔑；

五者、終不憍傲放逸；

六者、終不少有所得、便生喜足；

#15 七者、終不由此諸法、於他發起嫉妬慳悋。

三釋。

#13 2 別

#14 1 標

#15 別說一切波羅蜜多清淨相者：亦有七種。

後別，中分三：一、標；二、徵；三、釋。此初，標也。

#14 2 徵

#15 何等為七？

二、徵。

#14 3 釋

#15 1 明布施七種清淨

#16 謂諸菩薩如我所說七種布施清淨之相、隨順修行：

#17 一者、由施物清淨、行清淨施；二者、由戒清淨、行清淨施；三者、由見清淨、行清淨施；四者、由心清淨、行清淨施；五者、由語清淨、行清淨施；六者、由智清淨、行清淨施；七者、由垢清淨、行清淨施。是名七種施清淨相。

三，釋，有六：一、明布施七種清淨；二、明持戒七種清淨；三、明忍辱七種清淨；四、明精進七種清淨；五、明靜慮七種清淨；六、明智慧七種清淨。初中有三：標、釋及結。如文易知。

#15 2 明持戒七種清淨

#16 又諸菩薩、能善了知制立律儀一切學處、能善了知出離所犯、具常尸羅、堅固尸羅、常作尸羅、常轉尸羅、受學一切所有學處。是名七種戒清淨相。

二、明持戒七種清淨，文中有三：標、釋及結。

釋中有七：一、能善了知至一切學處；二、能善了知出離所犯；三、具常尸羅，即常守戒也；四、堅固尸羅，即堅固守戒；五、當作尸羅，即常作持戒；六、常轉尸羅，即常隨轉戒；七、受學一切所有學處。

> 註：參考成所作品：釋調伏。

#15 3 明忍辱七種清淨

#16 若諸菩薩於自所有業果異熟，深生依信，一切所有不饒益事現在前時、不生憤發，亦不反罵，不瞋、不打、不恐、不弄；不以種種不饒益事反相加害；不懷怨結；若諫誨時不令恚惱；亦復不待他來諫誨；不由恐怖有染愛心、而行忍辱；不以作恩、而便放捨。是名七種忍清淨相。

三、明忍辱七種清淨，文中有三：標、釋及結。

釋中有七：一、於自所有，乃至不恐不弄，深信業果；二、不以種種乃至反相加害；三、不懷怨結；四、若諫誨時，不令恚𢙉；五、亦復不待他來諫誨；六、不由恐怖乃至而行忍辱；七、不以作恩而便放捨。

#15 4 明精進七種清淨

#16 若諸菩薩通達精進平等之性，不由勇猛勤精進故、自舉陵他，具大勢力，具大精進，有所堪能，堅固勇猛，於諸善法終不捨軛，如是名為七種精進清淨之相。

四、明精進七種清淨。文中有三：標、釋及結。

釋中有七：一、通達精進，平等之性；二、不由勇猛勤精進故，自舉陵他；三、具大勢力；四、具大精進；五、有所堪能；六、堅固勇猛；七、於諸善法終不捨軛。

> 註：CBETA作“堅固勇猛士”，應誤。@

#15 5 明靜慮七種清淨

#16 若諸菩薩有善通達相三摩地靜慮，有圓滿三摩地靜慮，有俱分三摩地靜慮，有運轉三摩地靜慮，有無所依三摩地靜慮，有善修治三摩地靜慮，有於菩薩藏聞緣修習無量三摩地靜慮。如是名為七種靜慮清淨之相。

五、明靜慮七種清淨。文中有三：標、釋及結。

釋中有七：一、有菩薩達三摩地靜慮；二、有圓滿三摩地靜慮；三、有俱分三摩地靜慮；四、有運轉三摩地靜慮；五、有無所依三摩地靜慮；六、有善修治三摩地靜慮；七、有於菩薩藏乃至三摩地靜慮。

#15 6 明智慧七種清淨

#16 若諸菩薩遠離增益損減二邊、行於中道，是名為慧。由此慧故，如實了知解脫門義，謂空、無願、無相三解脫門。如實了知有自性義，謂遍計所執、若依他起、若圓成實三種自性。如實了知無自性義，謂相、生、勝義三種無自性性。如實了知世俗諦義，謂於五明處。如實了知勝義諦義，謂於七真如。又無分別、離諸戲論、純一理趣多所住故，無量總法為所緣故，及毘鉢舍那故，能善成辦法隨法行。是名七種慧清淨相。

六、明智慧七種清淨，文中有三：標、釋及結。

釋中有七：一、遠離增益損滅，乃至三解脫門；二、如實了知，乃至三種自性；三、如實了知，乃至三種無自性性；四、如實了知，乃至於五明處；五、如實了知，乃至於七真如；六、又無分別，乃至多所住故。十、無量揔法乃至法隨法行。

#10 15 明五相有五種業

#11 1 問

#12 世尊！如是五相、各有何業？

十五、明五相有五種業，文中分二：初問，後荅。此初，問也。

#11 2 答

#12 善男子！當知彼相、有五種業，謂諸菩薩：

無染著故，於現法中於所修習波羅蜜多、恒常殷重勤修加行，無有放逸。

無顧戀故，攝受當來不放逸因。

無罪過故，能正修習極善圓滿、極善清淨、極善鮮白波羅蜜多。

無分別故，方便善巧波羅蜜多、速得圓滿。

#13 正迴向故，一切生處波羅蜜多、及彼可愛諸果異熟、皆得無盡，乃至無上正等菩提。

後荅分二，初標，後釋。如文可知。

#10 16 明六度五義分別

#11 1 問

#12 世尊！如是所說波羅蜜多、何者最廣大？何者無染污？何者最明盛？何者不可動？何者最清淨？

十六、明六度，五義分別。文中有二：初問，後荅。此初，問也。

#11 2 答

善男子！無染著性、無顧戀性、正迴向性，最為廣大。

無罪過性、無分別性，無有染污。

思擇所作，最為明盛。

已入無退轉法地者、名不可動。

#12 若十地攝佛地攝者、名最清淨。

後荅。意云：前五相中，三名最廣大，二名無染。所修六度時，思擇為先，故最明盛。八地已上名不可動，因地行滿，果位智圓，名最清淨。

#10 17 明六度因果無盡

#11 1 問

#12 世尊！何因緣故、菩薩所得波羅蜜多諸可愛果及諸異熟常無有盡，波羅蜜多亦無有盡？

十七、明六度因果無盡，文中分二：初問，後荅。此初，問也。

#11 2 答

#12 善男子！展轉相依、生起修習、無間斷故。

後荅可解。

#10 18 明修因非果異熟

#11 1 問

#12 世尊！何因緣故、是諸菩薩深信愛樂波羅蜜多，非於如是波羅蜜多所得可愛諸果異熟？

十八、明修因非果異熟，文中分二：初問，後荅。此初，問也。

#11 2 答

#12 善男子！五因緣故：

一者、波羅蜜多是最增上喜樂因故；

二者、波羅蜜多是其究竟饒益一切自他因故；

三者、波羅蜜多是當來世、彼可愛果異熟因故；

四者、波羅蜜多非諸雜染所依事故；

#13 五者、波羅蜜多非是畢竟變壞法故。

後荅也。

#10 19 明六度各四威德

#11 1 問

#12 世尊！如是一切波羅蜜多、各有幾種最勝威德？

十九、明六度各四威德，文中分二：初問，後荅。此初，問也。

#11 2 答

#12 善男子！當知一切波羅蜜多、各有四種最勝威德：

一者、於此波羅蜜多正修行時，能捨慳悋、犯戒、心憤、懈怠、散亂、見趣所治；

二者、於此正修行時、能為無上正等菩提真實資糧；

三者、於此正修行時、於現法中能自攝受饒益有情；

#13 四者、於此正修行時、於未來世能得廣大無盡可愛諸果異熟。

後荅也。

#10 20 明六度因果義利

#11 1 問

#12 世尊！如是一切波羅蜜多、何因，何果，有何義利？

二十、明六度因果義利，文中分二：初問，後荅。此初，問也。

#11 2 答

善男子！當知一切波羅蜜多、大悲為因；

微妙可愛諸果異熟、饒益一切有情、為果；

#12 圓滿無上廣大菩提、為大義利。

後荅，易知。

#10 21 明資財具闕由業

#11 1 問

#12 世尊！若諸菩薩具足一切無盡財寶、成就大悲，何緣世間現有眾生貧窮可得？

二十一、明資財，具、闕，由業。文中分二：初問，後荅。此初，問也。

#11 2 答

#12 1 初彰法說

#13 善男子！是諸眾生自業過失。若不爾者，菩薩常懷饒益他心、又常具足無盡財寶，若諸眾生無自惡業能為障礙，何有世間貧苦可得？

後荅，分二：初彰法說，後舉喻明。此初也。

#12 2 後舉喻明

#13 1 舉喻

#14 譬如餓鬼、為大熱渴逼迫其身，見大海水悉皆涸竭；非大海過，是諸餓鬼自業過耳。

後舉喻明。文中有二：初舉喻，後法合。此初喻也。

#13 2 法合

#14 如是菩薩所施財寶、猶如大海無有過失，是諸眾生自業過耳；猶如餓鬼自惡業力、令無有果。

後法合也。

#10 22 明慧度取法無性

#11 1 問

#12 世尊！菩薩以何等波羅蜜多、取一切法無自性性？

二十二、明慧度取法無性。文中分四：一、問；二、荅；三、徵；四、釋。此初，問也。

#11 2 答

#12 善男子！以般若波羅蜜多，能取諸法無自性性。

二荅。以般若取真如時，無橫執性，名取諸法無性。

#11 3 徵

#12 世尊！若般若波羅蜜多、能取諸法無自性性，何故不取有自性性？

三徵。真如之體，離有離無，既許取其無性，何故不許取其有性？

#11 4 釋

#12 善男子！我終不說以無自性性、取無自性性。然無自性性、離諸文字自內所證，不可捨於言說文字而能宣說；是故我說般若波羅蜜多、能取諸法無自性性。

四釋。我終不說以般若無自性性，能取無自性性，然無自性性，離諸文字，唯自內智所證。不可捨離於言說文字，而能宣說無自性性，是故我說般若離能取故，能取諸法無自性性。

#10 23 明三種波羅蜜多

#11 1 問

#12 世尊！如佛所說波羅蜜多、近波羅蜜多、大波羅蜜多，云何波羅蜜多？云何近波羅蜜多？云何大波羅蜜多？

二十三、明三種波羅蜜多。文中有二：初問，後荅。此初，問也。

#11 2 答

世尊！如佛所說波羅蜜多、近波羅蜜多、大波羅蜜多，云何波羅蜜多？云何近波羅蜜多？云何大波羅蜜多？

復於無量時修行施等，漸復增上成就善法，而諸煩惱猶故現行，然能制伏，非彼所伏，謂從初地已上、是名近波羅蜜多。

#12 復於無量時修行施等，轉復增上成就善法，一切煩惱皆不現行，謂從八地已上、是名大波羅蜜多。

後荅。若諸菩薩經無量時修行施等成就善法，而諸煩𢙉猶故現行，未能制伏，然被煩𢙉伏，謂於地前所修，未成上品，但是䎡品、中品勝解轉時，即一行中修一行，是名波羅蜜多。

復於無量時修行施等，漸復增上成就善法，而諸煩𢙉猶故現行，然能制伏，非彼煩𢙉所伏，謂從初地已上，即一行中修一切行，近菩提故，名近波羅蜜多。

復於無量時修行施等，轉復增上成就善法，一切煩𢙉皆不現行，謂從八地已上，即一切行中修一切行，是名大波羅蜜多。

#9 3 明地中所有煩𢙉

#10 1 明煩𢙉害伴等三

#11 1 問

#12 世尊！此諸地中、煩惱隨眠可有幾種？

三、明地中所有煩𢙉，文中分四：一、明煩𢙉害伴等三；二、辯皮等三麤重斷；三、彰能斷麤重刧數；四、顯地中煩𢙉失德。初中有二：初問，後荅。此初，問也。

#11 2 答

#12 善男子！略有三種：

一者、害伴隨眠，謂於前五地。何以故？善男子！諸不俱生現行煩惱、是俱生煩惱現行助伴；彼於爾時永無復有，是故說名害伴隨眠。

二者、羸劣隨眠，謂於第六、第七地中，微細現行。若修所伏、不現行故。

三者、微細隨眠，謂於第八地已上，從此已去、一切煩惱不復現行，唯有所知障為依止故。

#13 後荅。一者害伴隨眠，謂前五地，諸不俱生現行煩𢙉，是俱生煩𢙉現行助伴，彼於尒時永無復有。

此意說言，第六識俱，身見等攝，說名俱生。

所餘煩𢙉，名非俱生，然體稍麤，因彼而起，由彼斷故，此亦隨無，故名害伴。

> 註：CBETA作“然體精麤”，應誤。@

二者、羸劣隨眠，謂第六七地，微細現行，若修所伏不現行故，非俱生身見，斷此亦隨滅，稍難斷故。

> 註：此說同倫記所引之基師：羸劣隨眠者，謂第六七地微細現行，若修所伏不現行故，非俱生身見，斷此亦隨眠滅，稍難斷故，不違《楞伽經》，俱生身見斷故，貪即不生。彼約二乘斷煩惱說，不依菩薩所知障無故煩惱不生說。或依二隨眠究竟斷位，彼經、此經，亦不相違。 @ 

三者、微細隨眠，謂於第八地已上，從此已去，一切煩𢙉不復現行，唯有所知障為依止故。

#10 2 辯皮等三麤重斷

#11 1 問

#12 世尊！此諸隨眠、幾種麁重斷所顯示？

二、辯皮等，三麤重斷。文中有二：初問，後荅。此初，問云：此害伴等三種隨眠，由幾麤重斷所顯示？

#11 2 答

#12 善男子！但由二種：謂由在皮麁重斷故，顯彼初二；復由在膚麁重斷故，顯彼第三；若在於骨麁重斷者，我說永離一切隨眠，位在佛地。

後荅。但由二種麤重斷所顯示，謂由初地已斷皮麤重故，方可顯得初二隨眠位。復由第八地在膚麤重斷故，顯彼第三微細隨眠位。若在於骨麤重斷者，我說永離一切隨眠，位在佛地。

#10 3 彰能斷麤重刧數

#11 1 問

#12 世尊！經幾不可數劫、能斷如是麁重？

三、彰能斷麤重刧數。文中有二：初問，後荅。此初，問也。

#11 2 答

#12 善男子！經於三大不可數劫、或無量劫；所謂年月半月晝夜一時半時須臾瞬息剎那量劫、不可數故。

後荅。經於三大不可數刧者，此依大刧筭數方便，超過一切筭數之量，亦說名為無數大刧，言或無量刧。

所謂年月等者，此依日夜月半月等筭數方便，時無量故，亦說名為無數大刧。

如四十八，已廣說訖。

> 註：瑜伽：十二住：又即於此一一住中，經多俱胝百千大劫，或過是數方乃證得及與成滿。然一切住總經於二無數大劫方得圓證。@

#10 4 顯煩𢙉無失有德

#11 1 問

#12 世尊！是諸菩薩、於諸地中所生煩惱、當知何相，何失，何德？

四、顯煩𢙉，無失有德。文中分三：一、問；二、荅；三、讚。此初，問也。

#11 2 答

善男子！無染污相。何以故？是諸菩薩、於初地中、定於一切諸法法界已善通達；由此因緣，菩薩要知、方起煩惱，非為不知。是故說名無染污相。

於自身中、不能生苦，故無過失。

#12 菩薩生起如是煩惱、於有情界能斷苦因，是故彼有無量功德。

二荅。《攝論》第十亦說：煩𢙉伏不滅，如毒呪所害，留惑至惑盡，證佛一切智。

#11 3 讚

#12 甚奇世尊！無上菩提、乃有如是大功德利；今諸菩薩生起煩惱、尚勝一切有情、聲聞、獨覺善根，何況其餘無量功德。

三讚，可解。

#9 4 釋唯說一乘密意

#10 1 問

#11 世尊！如佛所說：若聲聞乘、若復大乘、唯是一乘。此何密意？

四、釋唯說一乘密意。文中有二：初問，後荅。此初，問也。

#10 2 答

#11 1 於聲聞說乘差別

#12 善男子！如我於彼聲聞乘中、宣說種種諸法自性；所謂五蘊、或內六處、或外六處，

後荅，文中有四：一、於聲聞說乘差別；二、於菩薩說乘無別；三、敘異計妄興諍論；四、結密意荅前所問。此即初也。

#11 2 於菩薩說乘無別

#12 如是等類。於大乘中、即說彼法、同一法界，同一理趣，故我不說乘差別性。

二、於菩薩說乘無別。如是等類者，即前五蘊等，於聲聞乘中，應機隨事說有差別。於大乘中，據實理趣，唯是一乘，故佛不說乘差別性。

#11 3 敘異計妄興諍論

#12 於中或有如言於義、妄起分別，一類增益，一類損減；又於諸乘差別道理，謂互相違，如是展轉、遞興諍論，

三、敘異計妄興諍論。於中或有一類聞說乘之差別，如言於義妄起分別：佛說下乘、上乘，定有差別，名為增益。

或有一類，聞說五蘊等，於大乘中，即說彼法同一法界、同一理趣，無差別性，如言於義妄起分別：佛唯說有一乘，定無餘乘，名為損減。

又於諸乘差別道理，更㸦相違，如是展轉，遞興諍論。

#11 4 結密意荅前所問

#12 如是名為此中密意。

四、結密意，荅前所問。佛於聲聞乘中，應機隨事即有差別，於大乘中同歸真理，唯是一乘，故佛不說差別乘性。如是名為此中密意。

#8 2 以頌結成

爾時世尊欲重宣此義、而說頌曰：

1諸地攝、想、所對治、殊勝、生、願、及諸學、

由依佛說是大乘、於此善修成大覺。

2宣說諸法種種性，復說皆同一理趣；

謂於下乘或上乘、故我說乘無異性。

3如言於義妄分別、或有增益或損減；

#9 謂此二種互相違、愚癡意解成乖諍。

後以頌結成。諸地攝者，頌初攝義。想者，謂觀想，頌諸地名。所對治者，頌二十二愚癡、十一麤重。殊勝者，頌八清淨，生者，頌菩薩生勝。願者，頌菩薩行廣大願。及諸學者，頌布施六度。

由依佛說是大乘，於此善修成大覺者，勸依上辯佛說大乘，善修成佛。

宣說諸法至成乖諍者，頌如我於彼，乃至名為此中密意。

> 註：“釋唯說一乘密意”。

#7 2 請立經名

#8 1 問

#9 世尊！於是解深密法門中、此名何教？我當云何奉持？

二、立經名，文中有二：初問，後荅。此初，問也。

#8 2 答

#9 善男子！此名諸地波羅蜜多了義之教；於此諸地波羅蜜多了義之教、汝當奉持。

後荅。

#7 3 時眾得益

#8 說此諸地波羅蜜多了義教時，於大會中有七十五千菩薩、皆得菩薩大乘光明三摩地。

三、時眾得益。

#4 7 成所作事

#5 1 標

#6 復次即依乘假安立，分別如來成所作事，

七、成所作事，文中有二：初標，後釋。此初也。

#5 2 釋

#6 1 先標說處

#7 當知如《解深密經》中，

後釋分二：初標說處，後引經釋。此初也。

#6 2 後引經釋

#7 1 辯三身義（一十四段）

#8 1 明求如來法身之相

#9 1 問

#10 曼殊室利菩薩摩訶薩請問佛言：世尊！如佛所說如來法身。如來法身、有何等相？

後引經釋。文中有三：一、辯三身義；二、請立經名；三、時眾得益。初中分為一十四段：一、明求如來法身之相；二、明二乘轉依不名法身；三、明如來化身作業；四、明化身方便善巧；五、明如來言音差別；六、明不共陁羅尼義；七、明如來心生起之相；八、明化身有心無心；九、明如來所行如來境界二種差別；十、明如來成等正覺、轉正法輪、入大涅槃，三種皆無二相；十一、明如來法身遠生他福；十二、明佛法身放光出像，二乘解脫之身，無如來事；十三、明佛菩薩威德住持，若道若行，令諸有情身財圓滿；十四、明穢土八事易得、二事難得，淨土飜此。初中有二：初問，後荅。此初，問也。

梵云㬅殊室利，此云妙吉祥，舊言文殊師利，音訛也。《鴦崛摩羅經》言：是北方常喜世界歡喜藏摩尼寶積佛。諸有聞名，敬禮歸命，種種事業，菩薩皆能為作吉祥之事，神用無比，名妙吉祥。

#9 2 答

#10 佛告曼殊室利菩薩曰：善男子！若於諸地波羅蜜多、善修出離，轉依成滿，是名如來法身之相。當知此相、二因緣故不可思議：無戲論故，無所為故。而諸眾生計著戲論、有所為故。

後荅，可解。

#8 2 明二乘轉依不名法身

#9 1 問

#10 世尊！聲聞獨覺所得轉依、名法身不？

二、明二乘轉依，不名法身。文中有四：一、問；二、荅；三、徵；四、釋。此初，問也。

#9 2 答

#10 善男子！不名法身。

二、荅。

#9 3 徵

#10 世尊！當名何身？

三、徵。

#9 4 釋

#10 善男子！名解脫身。由解脫身故，說一切聲聞、獨覺、與諸如來平等平等；由法身故，說有差別。如來法身、有差別故；無量功德最勝差別、算數譬喻所不能及。

四、釋，此說二乘二轉依果，菩提、涅槃，皆名解脫身，離煩𢙉障得故。

如來所得二轉依果，菩提、涅盤，合名法身，無量功德勝所依故。《成唯識》云：安樂解脫身，大牟尼名法。

#8 3 明如來化身作業

#9 1 問

#10 世尊！我當云何應知如來生起之相？

三、明如來化身作業。文中有二：初問，後荅。此初，問也。

#9 2 答

#10 善男子！一切如來化身作業、如世界起一切種類；如來功德，眾所莊嚴住持為相。當知化身、相有生起；法身之相、無有生起。

後荅。一切如來化身作業者，此明他受用身及變化身生起之相，文略不辯自受用身。

如世界起者，如三千大千世界起時，一切眾生種類共感所起；化身亦復如是，一切眾生種類共感，如來化身功德所起之相。餘文易知。

#8 4 明化身方便善巧

#9 1 問

#10 世尊！云何應知示現化身方便善巧？

四、明化身方便善巧。文中分二：初問，後荅。此初，問也。

#9 2 答

#10 善男子！遍於一切三千大千佛國土中、或眾推許增上王家、或眾推許大福田家，同時入胎、誕生、長大受欲、出家、示行苦行、捨苦行已成等正覺、次第示現。是名如來示現化身方便善巧。

後荅。此明八相成道，文中略辯前五；後三，如餘處說。

> 註：下天、托胎、出生、出家、降魔、成道、转法轮、入涅槃。（後三，第十段說。）

#8 5 明如來言音差別

#9 1 問

#10 世尊！凡有幾種、一切如來身所住持言音差別？由此言音、所化有情未成熟者、令其成熟；已成熟者、緣此為境、速得解脫。

五、明如來言音差別。文中分二：初問，後荅。此初，問也。

#9 2 答

#10 1  標列揔荅

#11 善男子！如來言音、略有三種：一者、契經，二者、調伏，三者、本母。

後荅，有二：初標列揔荅，後依標別釋。此即初也。

梵云素呾纜，此云契經。二十五云：謂能貫穿、縫綴種種，能引義利、能引梵行真善妙義，是名契經。又《佛地論》第一云：能貫能攝，故名為經。以佛聖教貫穿攝持所應說義，及所化生，目之為經。契理之經，名為契經，依士釋。能契即經，是持業釋。

梵云毗柰耶，此云調伏。調者，和御；伏者，制滅。調和、控御身語等業，制伏、滅除諸惡行故。亦調亦伏，持業釋也。

梵云摩呾理迦，此云本母，八十五云：摩呾理迦，為欲決擇如來所說、如來所稱、所讚所美，先聖契經。譬如無本母字，義不明了，如是本母所不攝經，其義隱昧，義不明了。與此相違，義即明了，是故說名摩呾理迦。

#10 2  依標別釋

#11 1 徵

#12 世尊！云何契經？云何調伏？云何本母？

後依標別釋。文中分二：初徵，後釋。此初，徵也。

#11 2 釋

#12 1 釋契經

#13 1 揔

#14 善男子！若於是處、我依攝事顯示諸法，是名契經；謂依四事、或依九事、或復依於二十九事。

後釋，分三：一、釋契經；二、釋調伏；三、釋本母。初中分二：初揔，後別。此初，揔也。

#13 2 別

#14 1 釋四事

#15 1 徵

#16 云何四事？

後別分三：一、釋四事；二、釋九事；三、釋二十九事。初中分二：初徵，後釋。

#15 2 釋

#16 一者、聽聞事，二者、歸趣事，三者、修學事，四者、菩提事。

釋中四事者：一者、聞經；二者、三寶；三者、三學；四者、三乘菩提。

#14 2 釋九事

#15 1 徵

#16 云何九事？

二、釋九事，文中有二：初徵，後釋。

#15 2 釋

#16 一者、施設有情事，二者、彼所受用事，三者、彼生起事，四者、彼生已住事，五者、彼染淨事，六者、彼差別事，七者、能宣說事，八者、所宣說事，九者、諸眾會事。

#17 釋中九事者：

一者、施設有情事，謂五取蘊；

二者、彼所受用事，謂十二處；

三者、彼生起事，謂十二分緣起及緣生；

四者、彼生已住事，謂四食；

五者、彼染淨事，謂四聖諦；

六者、彼差別事，謂無量界，即五無量也：一者、世界；二、有情界；三、法界；四、所調伏界；五、調伏方便界。

七者、能宣說事，謂佛及彼弟子；

八者、所宣說事，謂四念住等菩提分法。

九者、諸眾會事，所謂八眾：一、𠛴帝利眾；二、婆羅門眾；三、長者眾；四、沙門眾；五、四大王眾；六、三十三天眾；七、摩天眾；八、梵天眾。

#14 3 釋二十九事

#15 1 徵

#16 云何名為二十九事？

三、釋二十九事。文中有二：初徵，後釋。此初，徵也。

#15 2 釋

#16 1 有四事明雜染

#17 謂依雜染品，有1攝諸行事，2彼次第隨轉事，3即於是中作補特伽羅想已、於當來世流轉因事，4作法想已、於當來世流轉因事。

後釋中分二：初有四事明雜染；後有二十五事明清淨。此即初也。

謂依雜染品，有攝諸行事，即是五蘊。彼次第隨轉事，即是緣生。即於前二事中，作我、法想，由此二執，為未來世流轉之因。

#16 2 有二十五事明清淨

#17 1 有四事明世間清淨

#18 依清淨品，有5繫念於所緣事，6即於是中勤精進事，7心安住事，8現法樂住事，

後有二十五事明清淨。文中有二：初有四事，明世間清淨；後有二十一事，明出世清淨。此即初也。

依清淨品，有繫念於所緣事者，即是欲界聞慧繫心為四念處境。

即於是中勤精進事者，即是思慧心。

安住事者，即是色界未至定。

現法樂住事者，即彼根本定也。

#17 2 有二十一事明出世清淨

#18 1 有十九事明其五位

#19 1 有一事明解脫分

#20 超一切苦緣方便事，

後有二十一事，明出世清淨。文中分二：初有十九事，明其五位；後有二事，顯勝外道。初中分五：一、有一事，明解脫分；二、有四事，明順決擇分；三、有四事，明見道；四、有六事，明修道；五、有四事，明無學道。此即初也。

即順解脫分善，與彼眾生為離苦緣，名超一切苦緣方便事。

#19 2 有四事明順決擇分

10彼遍知事，此復三種：顛倒遍知所依處故；依有情想，外有情中邪行遍知所依處故；內離增上慢遍知所依處故。 

#20 11修依處事，12作證事，13修習事，

#21 二、有四事，明順決擇分，即是知苦、斷集、證滅、修道。

知苦有三：一、顛倒所依處等知欲界苦；二、依有情想等，知色界苦；三、內離增上𢢔等知無色苦。

修依處事者，即斷集也。

作證事者，即證滅也。

修習事者，即修道也。

#19 3 有四事明見道

#20 14令彼堅固事，15彼行相事，16彼所緣事，17已斷未斷觀察善巧事。

#21 三、有四事，明見道。

令彼堅固事者，即真見道更不退，為異生類，故名為堅固。

彼行相事者，即相見道，行相別故。

彼所緣事者，即相見道所緣之事。

已斷未斷觀察善巧者，於相見道中觀察見惑已斷，修惑未斷。

#19 4 有六事明修道

#20 18彼散亂事，19彼不散亂事，20不散亂依處事，21不棄修習劬勞加行事，22修習勝利事，23彼堅牢事。

#21 四、有六事，明修道。

彼散亂事者，已出見道，未入修道，中間暫起散亂心也。

彼不散亂事者，即定數也。

不散亂依處事者，即定依處也。

不棄修習劬勞加行事者，即斷欲修惑，無間、解脫道也。

修習勝利事者，即斷上二界修惑，無閒、解脫道也。

彼堅牢事者，即金剛無閒道也。

#19 5 有四事明無學道

#20 24攝聖行事，25攝聖品眷屬事，26通達真實事，27證得涅槃事。

#21 五、有四事，明無學道。

攝聖行事者，即根本智攝，盡、無生智也。

攝聖行眷屬事者，即後得智攝，盡、無生智也。

通達真實事者，欲入無餘，應觀真實事也。

證得涅槃事者，欲入無餘先入滅定，於本識中而般涅槃也。

#18 2 有二事顯勝外道

28於善說法毘奈耶中，世間正見，超昇一切外道所得正見頂事，

#19 29及即於此不修退事。於善說法毘奈耶中、不修習故，說名為退；非見過失、故名為退。

#20 後有二事，顯勝外道。

此中意說，修前下品解脫分善，能超外道上品正見頂也。

及即於此不修解脫分善，即名為退，非起邪見過失，故名為退。

#12 2 釋調伏

#13 1 標

#14 曼殊室利！若於是處、我依聲聞及諸菩薩顯示別解脫、及別解脫相應之法，是名調伏。

二、釋調伏。文中分三：一、標；二、徵；三、釋。此初，標也。

別解脫者，謂別別防非，名之為別。能防、所防，皆得別稱。戒即解脫，解脫惡故；別之解脫，別屬所防，依主釋也。別即解脫，別即能防，持業釋也。

及別解脫相應之法者，即別解脫中隨順所受戒法，謂止持等諸性遮戒，及彼所引諸作持等，性、遮戒相，守護奉行。

> 註：參考六度：七種戒清淨相。

#13 2 徵

#14 世尊！菩薩別解脫、幾相所攝？

二、徵起。

#13 3 釋

#14 善男子！當知七相：

一者、宣說受軌則事故；

二者、宣說隨順他勝事故；

三者、宣說隨順毀犯事故；

四者、宣說有犯自性故；

五者、宣說無犯自性故；

六者、宣說出所犯故；

#15 七者、宣說捨律儀故。

三釋有七：一者說受戒儀式；二者、說隨順四他勝處；三者、說隨順毀犯戒緣；四者說凡夫有犯自性；五者、說聖人無犯自性；六者、說出所犯罪；七者、說捨律儀戒。

#12 3 釋本母

#13 1 初揔標列

#14 曼殊室利！若於是處、我以十一種相、決了分別顯示諸法；是名本母。何等名為十一種相？一者、世俗相，二者、勝義相，三者、菩提分法所緣相，四者、行相，五者、自性相，六者、彼果相，七者、彼領受開示相，八者、彼障礙法相，九者、彼隨順法相，十者、彼過患相，十一者、彼勝利相。

三、釋本母，文分為二：初揔標列，後別解釋。此即初也。

> 註：參考分別瑜伽品：知法知義。
​

#13 2 後別解釋

#14 1 釋世俗相

#15 世俗相者，當知三種：一者、宣說補特伽羅故；二者、宣說遍計所執自性故；三者、宣說諸法作用事業故。

後別解釋中，文有十一叚：一、釋世俗相，有其三種：一、說補特伽羅，唐言數取趣；二、說遍計所執；三、說依他作用。

> 註：參考後文：四種安住相，四種道理。

#14 2 釋勝義相

#15 勝義相者，當知宣說七種真如故。

二、釋勝義相，說七種真如。

#14 3 釋菩提分法所緣相

#15 菩提分法所緣相者，當知宣說遍一切種所知事故。

三、釋菩提分法所緣相，即說一切所知之事。

#14 4 釋行相

#15 1 初揔標列

#16 行相者，當知宣說八行觀故。云何名為八行觀耶？一者、諦實故；二者、安住故；三者、過失故；四者、功德故；五者、理趣故；六者、流轉故；七者、道理故；八者、總別故。

四、釋行相，文中分二：初揔標列，後別解釋。此即初也。

#15 2 後別解釋

#16 1 釋諦實

#17 諦實者，謂諸法真如。

後別解釋，文分為八：一、釋諦實；二、釋安住；三、釋過失；四、釋功德；五、釋理趣；六、釋流轉；七、釋道理；八、釋揔別。此初六也。

#16 2 釋安住

#17 安住者，

謂或安立補特伽羅，

> 註：此中應為前說之三種世俗相。

或復安立諸法遍計所執自性，

#18 或復安立一向、分別、反問置記，

#19 或復安立一向等者，此說記有四種：一、一向記；二、分別記；三、反問記；四、捨置記。此有二記：一、人，四記；二、法，四記。

#20 人四記者：

一、問生者皆死耶？荅言如是，應一向記。

二、問死者復生耶？荅言應分別有煩𢙉者，死而復生；無煩𢙉者，死而不生，應分別記。

三、問人為殊勝？應反問彼：汝何所方？若方於天，荅言為劣，若方於餘，荅言為勝，是反問記。

四、問我為有、無？應捨勿荅，是捨置記。

#20 法四記者：

一、問生者皆滅耶？荅言如是，亦一向記。

二、問滅者復生耶？荅言應分別。有因緣者，滅而復生；無因緣者，滅而不生。二乘五蘊無大悲緣，無餘依滅而更不生。如來之身但墮法數，不墮生數，有大悲故，本願未盡，有因緣故，滅而復生，是分別記。

三、問：聲聞善心為劣耶？應反問彼：汝何所方？隨方為荅，是反問記。

四、問：第六蘊為善、不善？應捨勿荅，是捨置記。

#18 或復安立隱密、顯了記別差別。

或復安立隱密、顯了記別差別者，記者，明也；別謂分別。分明記別深密之義，名為記別。餘處所言不了義經，名記別者，謂以少言略記別故，名不了義。不據分明說深密義，名隱密記。

又如《經》說：如來謂諸大人受記：汝阿逸多，未來有王，名曰穰佉，當於是世而得成佛，名曰弥勒，名顯了記。

> 註：一切智光明仙人慈心因缘不食肉经。


故云隱密、顯了記別差別。

#16 3 釋過失

過失者，謂我宣說諸雜染法、有無量門差別過患。

#16 4 釋功德

功德者，謂我宣說諸清淨法、有無量門差別勝利。

#16 5 釋理趣

#17 理趣者，當知六種：一者、真義理趣，二者、證得理趣，三者、教導理趣，四者、遠離二邊理趣，五者、不可思議理趣，六者、意趣理趣。

#18 六者、意趣理趣者，《對法》第十二，說有四種意趣，由此意趣故，方廣分中，一切如來所有意趣，應隨決了。何等為四？謂平等意趣、別時意趣、別義意趣、眾生意樂意趣。

平等意趣者，如說我於尒時曾名勝觀如來、應、正等覺，與彼法身無差別故。

別時意趣者，如說若有願生極樂世界，皆得徃生；若暫得聞無垢月光如來名者，即於阿耨多羅三藐三菩提決不退轉。如是等言意在別時故。

> 註：CBETA作“汝不退轉”，應誤。@

別義意趣者，如說一切諸法皆無自性，如是等言，不可如文便取義故。

眾生意樂意趣者，謂於一善根，或時稱讚，為令歡喜勇猛修故；或時毀呰，為遮得少善生喜足故。為貪行者，稱讚佛土富樂莊嚴；為𢢔行者，稱讚諸佛或有增勝。為恒悔𢙉，障修善者，說如是言：於佛菩薩雖行輕毀，然彼眾生亦生天趣。為不定種姓者，捨離聲聞下劣意樂，故記大聲聞當得作佛，又說一乘更無第二。

#16 6 釋流轉

#17 流轉者，所謂三世三有為相、及四種緣。

三世有為相者，謂一生，二滅，三住、異性，由三世所顯。由未來世本無而生，彼既生已，落謝過去。現在世法二相所顯，謂住及異，唯現在法有住可得，前後變異，亦唯現在故。揔說住、異而為一相。

及四種緣者：一、因緣；二、等無閒緣；三、所緣緣；四、增上緣。餘義如文，思之可解。

#16 7 釋道理

#17 1 初揔標列

#18 道理者，當知四種：一者、觀待道理，二者、作用道理，三者、證成道理，四者、法爾道理。

七、釋道理，文中有二：初揔標列；後別解釋。此初也。

#17 2 後別解釋

#18 1 觀待道理

觀待道理者：謂若因若緣能生諸行、及起隨說；如是名為觀待道理。

#18 2 作用道理

#19 作用道理者：謂若因若緣能得諸法、或能成辦、或復生已作諸業用；如是名為作用道理。

後別解釋，文中分四：一、釋觀待道理；二、釋作用道理；三、釋證成道理；四、釋法尒道理。此初二也。

觀待、作用，如前二十五廣說，更不繁述。

> 註：瑜伽卷二十五，參考前說之三種世俗相、四種安住相。 @

#18 3 證成道理

#19 1 略明

#20 證成道理者：謂若因若緣能令所立、所說、所標義得成立、令正覺悟；如是名為證成道理。

三、釋證成道理，文分為二：初略明，後廣釋。此初也。

#19 2 廣釋

#20 1 初揔標列

#21 又此道理、略有二種：一者、清淨，二者、不清淨。由五種相、名為清淨；由七種相、名不清淨。

後廣釋，有二：初揔標列；後別解釋。此初也。

#20 2 後別解釋

#21 1 釋五種相清淨

#22 1 正釋五種

#23 1 徵

云何由五種相、名為清淨？

#23 2 列

#24 一者、現見所得相，二者、依止現見所得相，三者、自類譬喻所引相，四者、圓成實相，五者、善清淨言教相。

後別解釋，文中分二：初釋五種相清淨；後釋七種相不清淨。初中分四：一、正釋五種；二、示相勸修；三、因申問荅；四、結成前義。初中復三：一、徵；二、列；三、釋。此初二也。

#23 3 釋

#24 1 釋現見所得相

#25 現見所得相者：謂一切行皆無常性、一切行皆是苦性、一切法皆無我性、此為世間現量所得。如是等類、是名現見所得相。

三、釋中分五：一、釋現見所得相；二、釋依止現見所得相；三、釋自類譬喻所引相；四、釋圓成實相；五、釋善清淨言教相。此即初也。

一切行起盡，遷流生滅，名為無常；

一切行有漏，逼迫自性，皆名為苦。

一切法揔無自在、一、常實我，名為無我。

#24 2 釋依止現見所得相

#25 依止現見所得相者：謂一切行皆剎那性、他世有性、淨不淨業無失壞性。由彼能依麁無常性、現可得故；由諸有情種種差別、依種種業、現可得故；由諸有情若樂若苦、淨不淨業以為依止、現可得故；由此因緣，於不現見、可為比度。如是等類、是名依止現見所得相。

#26 二、釋依止現見所得相，有其三種：一、謂一切行皆𠛴那性；二、他世有性；三、淨不淨業，無失壞性。此上皆是能依、所比知法。

由彼能依麤無常性，現可得故，由此因緣，於不現見、𠛴那細無常性可為比度，定知是有。

由諸有情，苦樂果報種種差別，依種種善惡之業現可得故，由此因緣，於他世不現見苦樂果報，依善惡業可為比度，定知是有。

由諸有情，若樂若苦，淨不淨業以為依止，現可得故，由此因緣，於不現見若樂若苦，淨不淨業，無失壞性，可為比度，定知是有。

此中超閒用文，如其次第，智者詳矣。

#24 3 釋自類譬喻所引相

#25 自類譬喻所引相者：謂於內外諸行聚中、引諸世間共所了知所得生死，以為譬喻；引諸世間共所了知所得生等種種苦相、以為譬喻；引諸世間共所了知所得不自在相、以為譬喻；又復於外、引諸世間共所了知所得衰盛、以為譬喻。如是等類、當知是名自類譬喻所引相。

#26 三、釋自類譬喻所引相，

謂於內外諸行聚中，引諸世閒共許無常，喻不共許無常；

引諸世閒共許苦相，喻不共許苦；

引諸世間共許不自在相，即是無我，喻不共許無我。餘文可解。

#24 4 釋圓成實相

#25 圓成實相者：謂即如是現見所得相、若依止現見所得相、若自類譬喻所得相，於所成立決定能成，當知是名圓成實相。

四、釋圓成實相，依前三理，於所立義決定能成，名圓成實相。

#24 5 釋善清淨言教相

#25 善清淨言教相者：謂一切智者之所宣說；如言涅槃究竟寂靜。如是等類、當知是名善清淨言教相。

五、釋善清淨言教相，文易可知。

#22 2 示相勸修

#23 善男子！是故由此五種相故、名善觀察清淨道理；由清淨故，應可修習。

二、示相勸修。

#22 3 因申問荅

#23 1 問

#24 世尊！一切智者相、當知有幾種？

三、因申問荅。文中有二：初問，後荅。此初，問也。

#23 2 答

#24 善男子！略有五種：

一者、若有出現世間、一切智聲、無不普聞；

二者、成就三十二種大丈夫相；

三者、具足十力、能斷一切眾生一切疑惑；

四者、具足四無所畏，宣說正法，不為一切他論所伏，而能摧伏一切邪論；

五者、於善說法、毘奈耶中，八支聖道、四沙門等、皆現可得。

#24 如是生故，相故，斷疑網故，非他所伏、能伏他故，聖道沙門現可得故。如是五種、當知名為一切智相。

後荅。

#22 4 結成前義

#23 善男子！如是證成道理，由現量故，由比量故，由聖教量故，由五種相、名為清淨。

#24 四、結成前義。

由現量故，結前現見所得相。

由比量故，結前依止、自類、圓成三相。

> 註：CBETA作“目類”，應誤。@

由聖教量故，結前善清淨言教相。

由具三量五相，名為清淨。

#21 2 釋七種相不清淨

#22 1 徵

云何由七種相、名不清淨？

#22 2 列

#23 一者、此餘同類可得相，二者、此餘異類可得相，三者、一切同類可得相，四者、一切異類可得相，五者、異類譬喻所引相，六者、非圓成實相，七者、非善清淨言教相。

後釋七種不清淨，文中分三：一、徵；二、列；三、釋。此初二也。

#22 3 釋

#23 1 別釋前四相

#24 1 釋第三一切同類可得相

#25 3若一切法、意識所識性，是名一切同類可得相。

三、釋，中分二：初別釋前四相，後合釋後三相。初中有四：一、釋第三，一切同類可得相；二、釋第四，一切異類可得相；三、釋第一，此餘同類可得相，兼釋第六非圓成實；四、釋第二，此餘異類可得相，兼釋第六非圓成實。此即初也。

若一切法意識所識性者，即是意識所量性也，此犯因中共不定過。如聲論師對佛法者，立聲為常，所量性故，喻如虛空。比中常宗，瓶為異品，所量性因，於同、異品皆遍共有，九句因中，第一句也。指不定相云：為如瓶等所量性故，聲是無常？為如空等所量性故，聲是其常？

> 註：九句因，此中提到一、三、四、六、七句，未提第五、九句。 @
(1)同品有，异品有...............不定
(2)同品有，异品非有...............正
(3)同品有，异品有非有...........不定
(4)同品非有，异品有.............相违
(5)同品非有，异品非有...........不定
(6)同品非有，异品有非有.........相违
(7)同品有非有，异品有...........不定
(8)同品有非有，异品非有...........正
(9)同品有非有，异品有非有.......不定​

#24 2 釋第四異類可得相

#25 若一切法相、性、業、法、因果異相，5由隨如是一一異相；4決定展轉各各異相，是名一切異類可得相。

#26 二、釋第四，異類可得相。此犯因中四相違過。

> 註：四相違因：(1)法自相相违过；(2)法差别相违过；(3)有法自相相违过；(4)有法差别相违过。@

第一，法自相相違者，如聲論師立聲為常，所作性故，或勤勇無間所發性故。此因唯於異品中有，是故相違。由初常宗，空等為同品，瓶等為異品，所作性因，同遍非有，異品遍有，九句因中，第四句也，應為相違量云：聲是無常，所作性故，譬如瓶等。由第二宗，空為同品，以電瓶等而為異品，勤勇發因，於同遍無，於異品電無，瓶等上有，九句因中，第六句也。

此之二因，反成無常，違宗所陳，法自相故，名相違因。故《理門論》云：於同有及二，在異無是因，反此名相違，所餘皆不定。

此所作因，飜九句中，第二正因，彼同品有，異品非有，此同品非有，異品有故。

此勤勇因，飜九句中，第八正因，彼同品有非有，異品非有，此同品非有，異品有非有。

此中略敘初一相違；後三相違，如因明廣辯。

#24 3 釋第一此餘同類可得相兼釋第六非圓成實

#25 善男子！1若於此餘同類可得相、及譬喻中有一切異類相者；由此因緣、於所成立非決定故，是名非圓成實相。

三、釋第一，此餘同類可得相，兼釋第六，非圓成實。前列但云此餘同類，不言一切異類；後釋言此餘同類，復云一切異類，此即前略後廣，詞巧義深，聖智所宣，非相違故。

言此餘同類者，即同品一分轉。一切異類者，即異品遍轉。此犯因中同分異，全不定過。如聲生論對聲顯宗，立聲非勤勇無閒所發，無常性故，喻若電空。此非勤宗，瓶為異喻。無常性因，於同品電上有，空上無，異品瓶中，一向是有，九句因中，第七句也。指不定相云：為如瓶等，無常性故，彼是勤勇無間所發？為如電等，無常性故，彼非勤勇無間所發？

#24 4 釋第二此餘異類可得相兼釋第六非圓成實

#25 2又於此餘異類可得相、及譬喻中有一切同類相者；由此因緣、於所成立不決定故，亦名非圓成實相。

四、釋第二，此餘異類可得相，兼釋第六，非圓成實。前列後釋，略廣不同，亦如上會。

言此餘異類者，即異品一分轉。一切同類者，即同品遍轉。此犯因中異分同，全不定過。如聲顯論，對聲生宗，立聲是勤勇無閒所發，無常性故，喻如瓶等。勤勇之宗，以電空等而為異品，無常性因，於同品有，於異品電等上有，空等上無，九句因中，第三句也。指不定相云：為如電等無常性故，彼非勤勇，無閒所發？為如瓶等無常性故，彼是勤勇，無閒所發？

#23 2 合釋後三相

6非圓成實故，非善觀察清淨道理。不清淨故，不應修習。

#24 7若異類譬喻所引相、若非善清淨言教相，當知體性皆不清淨。

後合釋後三相。此之後三，通前諸過，故後合釋，如文易知。

#18 4 法尒道理

#19 法爾道理者：謂如來出世、若不出世，法性安住，法住法界，是名法爾道理。

四、釋法尒道理。

#16 8 釋總別

#17 總別者：謂先總說一句法已，後後諸句差別分別、究竟顯了。

八、釋揔別，謂初揔摽一句法已，後後諸句差別分別。廣釋究竟，顯了其義，名揔別也。

#14 5 釋自性相

#15 自性相者：謂我所說，有行、有緣，所有能取菩提分法，謂念住等。如是名為彼自性相。

五、釋自性相。

#14 6 釋彼果相

#15 彼果相者：謂若世間、若出世間，諸煩惱斷、及所引發世出世間諸果功德。如是名為得彼果相。

#16 六、釋彼果相。

若世間道，伏斷煩𢙉；若出世道，永斷煩𢙉。此辯斷德。

及所引發世、出世間諸果功德，此明智德。

#14 7 釋彼領受開示相

#15 彼領受開示相者：謂即於彼以解脫智而領受之，及廣為他宣說開示。如是名為彼領受開示相。

七、釋彼領受開示相，謂即於彼以解脫智，領受所得智、斷功德，為他宣說。

#14 8 釋彼障礙法相

#15 彼障礙法相者：謂即於修菩提分法、能隨障礙諸染污法，是名彼障礙法相。

八、釋彼障礙法相，如文可解。

#14 9 釋彼隨順法相

#15 彼隨順法相者：謂即於彼多所作法，是名彼隨順法相。

九、釋彼隨順法相，謂即於彼涅槃，修隨順法，多有所作，名彼隨順。

#14 10 釋彼過患相

#15 彼過患相者：當知即彼諸障礙法所有過失。是名彼過患相。

十、釋彼過患相，即前障法能為過患，名過患相。

#14 11 釋彼勝利相

#15 彼勝利相者：當知即彼諸隨順法所有功德，是名彼勝利相。

十一、釋彼勝利相，即前能隨順法所有功德，名勝利相。

#8 6 明不共陁羅尼義

#9 1 問

#10 曼殊室利菩薩復白佛言：唯願世尊為諸菩薩略說契經、調伏、本母、不共外道陀羅尼義；由此不共陀羅尼義、令諸菩薩得入如來所說諸法甚深密意。

六、明不共陁羅尼義，文中分二：初問，後荅。此初，問也。

#9 2 答

#10 1 長行正辯

#11 1 勑聽許說

#12 佛告曼殊室利菩薩曰：善男子！汝今諦聽！吾當為汝略說不共陀羅尼義，令諸菩薩於我所說密意言詞、能善悟入。

後荅分二：初長行正辯，後以頌結成。初中分三：一、勑聽許說；二、正為解釋；三、結荅前問。此即初也。

> 註： 勑 chì  同“敕”。

#11 2 正為解釋

#12 1 明染淨一相

#13 善男子！若雜染法、若清淨法，我說一切皆無作用；亦都無有補特伽羅。以一切種，離所為故。非雜染法先染後淨，非清淨法後淨先染。

二、正為解釋，文中分三：一、明染淨一相；二、明迷真起妄；三、明息妄歸真。此即初也。

此明佛說染淨從緣，無有自性，無性即空，染淨平等。染非染故，不異於淨；淨非淨故，不異於染。實相門中，何染何淨？故知染淨本來一相，非先非後。故《仁王經》云：眾生未成佛，菩提為煩𢙉，眾生若成佛，煩𢙉為菩提。

> 註：參考：大乘中總空性相。

#12 2 明迷真起妄

#13 凡夫異生、於麁重身，執著諸法、補特伽羅自性、差別，隨眠妄見、以為緣故，計我我所；由此妄謂我見、我聞、我嗅、我甞、我觸、我知、我食、我作、我染、我淨，如是等類邪加行轉。

二、明迷真起妄。凡夫異生，無明倒想，迷自身中諸法實性，妄執我、人，起於分別，以分別故，廣作諸業，於三界五道，受生死身，如旋火輪，無有窮盡。

#12 3 明息妄歸真

#13 若有如實知如是者，便能永斷麁重之身，獲得一切煩惱不住、最極清淨、離諸戲論、無為依止、無有加行。

三、明息妄歸真。若有如實知如是等者，若知是妄，不造妄因；妄因無故，不受苦果；苦果無故，無麤重身。

獲得一切煩𢙉不住，最極清淨者，即煩𢙉障滅。

離諸戲論，無為依止，無有加行者，即所知障滅，無為法身以為依止，無有加行，任運成佛。

#11 3 結荅前問

#12 善男子！當知是名略說不共陀羅尼義。

三、結荅前問。

#10 2 以頌結成

爾時世尊欲重宣此義、而說頌曰：

1一切雜染清淨法、皆無作用數取趣。

由我宣說離所為，染污、清淨，非先後。

2於麁重身隨眠見，為緣、計我及我所，

由此妄謂我見等、我食、我為、我染淨。

3若如實知如是者；乃能永斷麁重身，

#11 得無染淨、無戲論、無為依止、無加行。

#12 後以頌結成。此之三頌，

初一頌，頌前若雜染法等；

次一頌，頌前凡夫異生等；

後一頌，頌前若有如實等。

> 註：明染淨一相、明迷真起妄、明息妄歸真。

#8 7 明如來心生起之相

#9 1 問

#10 爾時曼殊室利菩薩復白佛言：世尊！云何應知諸如來心生起之相？

七、明如來心生起之相。文分為四：一、問；二、荅；三、徵；四、釋。此初，問也。

#9 2 答

#10 佛告曼殊室利菩薩曰：善男子！夫如來者，非心意識生起所顯；然諸如來，有無加行，心法生起，當知此事猶如變化。

二、荅。

#9 3 徵

#10 世尊！若諸如來法身遠離一切加行，既無加行，云何而有心法生起？

三、徵。

#9 4 釋

#10 1 法

#11 善男子！先所修習方便般若、加行力故，有心生起。

四、釋，分二：初法；後喻。此初，法也。

#10 2 喻

#11 1 喻

#12 善男子！譬如正入無心睡眠，非於覺悟而作加行；由先所作加行勢力、而復覺悟。又如正在滅盡定中，非於起定而作加行；由先所作加行勢力、還從定起。如從睡眠及滅盡定，心更生起，

後喻分二，初喻，後合。此初，喻也。

#11 2 合

#12 如是如來由先修習方便般若加行力故，當知復有心法生起。

後合，可知。

#8 8 明化身有心無心

#9 1 問

#10 世尊！如來化身、當言有心，為無心耶？

八、明化身有心無心。文中分二：初問，後荅。此初，問也。

#9 2 答

#10 善男子！非是有心，亦非無心。何以故？無自依心故，有依他心故。

後荅。佛之化身無自依心，然依受用佛心，對緣利物，故云有依他心。

> 註：然依受用，佛心對緣利物？斷句是否正確？

#8 9 明如來所行如來境界二種差別

1 問

#9 世尊！如來所行、如來境界、此之二種有何差別？

九、明如來所行、如來境界二種差別。文中分二：初問，後荅。此初，問也。

#9 2 答

#10 善男子！如來所行，謂一切種如來共有，不可思議無量功德眾所莊嚴清淨佛土；如來境界，謂一切種五界差別。何等為五？一者、有情界，二者、世界，三者、法界，四者、調伏界，五者、調伏方便界。如是名為二種差別。

後荅。功德莊嚴清淨佛土，名如來所行。五界差別，利益有情，名如來境界。

#8 10 明如來成等正覺轉正法輪入大涅槃三種皆無二相

#9 1 問

#10 世尊！如來成等正覺、轉正法輪、入大涅槃、如是三種當知何相？

十、明如來成等正覺，轉正法輪，入大涅槃，三種皆無二相。文中分二：初問，後荅。此初，問也。

#9 2 答

#10 善男子！當知此三、皆無二相。謂非成等正覺，非不成等正覺；非轉正法輪，非不轉正法輪；非入大涅槃，非不入大涅槃。何以故？如來法身、究竟淨故；如來化身、常示現故。

後荅。此約如來法、化二身，相對辯也。法身無三相，名究竟淨；化身有三相，名常示現。

#8 11 明如來法身遠生他福

#9 1 問

#10 世尊！諸有情類，但於化身見聞奉事生諸功德。如來於彼有何因緣？

十一、明如來法身遠生他福，文分為二：初問；後荅。此初。

問云：諸有情類，但於化身見聞奉事，生諸功德，如來法身於彼有情，有何因緣，令生福等？

#9 2 答

#10 善男子！如來是彼增上所緣之因緣故；又彼化身、是如來力所住持故。

後荅。意云：如來法身，是彼有情增上所緣之因緣故，遠生他福。又彼化身，是如來法身之力所住持故，所以法身亦能生福。

#8 12 明佛法身於光出像二乘解脫之身無如來事

#9 1 問

#10 世尊！等無加行，何因緣故如來法身、為諸有情放大智光，及出無量化身影像；聲聞、獨覺解脫之身、無如是事？

十二、明佛法身於光出像，二乘解脫之身，無如來事。文中分二：初問，後荅。此初，問也。

#9 2 答

#10 1 喻

善男子！譬如等無加行，從日月輪，水火二種頗胝迦寶，放大光明；非餘水火頗胝迦寶。

謂大威德有情所住持故；

諸有情業增上力故。

#11 又如從彼善工業者之所彫飾末尼寶珠、出印文像，不從所餘不彫飾者；

後荅分二，初喻，後合。此初，喻也。

譬如等無至放大光明者，下釋云：謂大威德有情所住持故，即日月天子具大威德所住持故，能放大光明。此喻諸佛具大威德，集成法身所住持故，能放大光明。

諸有情業增上力故者，由諸有情為黑闇故，修光明業，增上力故，感彼日月頗胝迦寶放大光明。此喻諸有情修見佛行，感彼法身放大光明。

非餘水火、頗胝迦寶者，非餘水火頗胝迦寶能放光明。此喻二乘解脫之身，不能放大光明。

又如從彼至出印文像者，此喻如來法身能出種種化身影像，不從所餘不彫飾者，此喻二乘解脫之身，不能出種種化身影像。

#10 2 合

#11 如是緣於無量法界方便般若、極善修習、磨瑩集成如來法身，從是能放大智光明、及出種種化身影像，非唯從彼解脫之身、有如斯事。

後合，如文，配喻可解。

#8 13 明佛菩薩威德住持若道若行令諸有情於三界中身財圓滿

#9 1 問

#10 世尊！如世尊說：如來菩薩威德住持，令諸眾生於欲界中、生剎帝利婆羅門等大富貴家，人身、財寶、無不圓滿；或欲界天、色、無色界、一切身財圓滿可得。世尊！此中有何密意？

十三、明佛菩薩威德住持，若道若行，令諸有情於三界中身財圓滿。文中分二：初問，後荅。此初，問也。

#9 2 答

#10 1 正答

#11 善男子！如來菩薩威德住持、若道若行，於一切處能令眾生獲得身財皆圓滿者，即隨所應、為彼宣說此道此行；若有能於此道此行正修行者，於一切處所獲身財、無不圓滿。若有眾生於此道此行、違背輕毀，又於我所、起損惱心及瞋恚心，命終已後、於一切處所得身財、無不下劣。

後荅分二：初正荅，後結成。此初也。

道謂十善，行謂三業。如來菩薩了知此道、此行是身財因，為彼宣說，於此道、行，順教修者，於一切處獲得身財無不圓滿。據如是義，名威德住持。

若有眾生下，反此可知。

#10 2 結成

#11 善男子！由是因緣，當知如來及諸菩薩威德住持，非但能令身財圓滿；如來菩薩住持威德，亦令眾生身財下劣。

後結成。

#8 14  明穢土八事易得二事難得淨土飜此

#9 1 問

#10 世尊！諸穢土中、何事易得？何事難得？諸淨土中、何事易得？何事難得？

十四、明穢土，八事易得，二事難得，淨土飜此。文中分二：初問，後荅。此初，問也。

#9 2 答

#10 1 明穢土八事易得二事難得

#11 善男子！諸穢土中、八事易得，二事難得。何等名為八事易得？

一者、外道，

二者、有苦眾生，

三者、種姓家世興衰差別，

四者、行諸惡行，

五者、毀犯尸羅，

六者、惡趣，

七者、下乘，

八者、下劣意樂加行菩薩。

#11 何等名為二事難得？

一者、增上意樂加行菩薩之所遊集；

二者、如來出現于世。

後荅分二：初、明穢土八事易得，二事難得；後明淨土二事易得，八事難得。此即初也。

#10 2 明淨土二事易得八事難得

#11 善男子！諸淨土中、與上相達，當知八事甚為難得，二事易得。

後明淨土二事易得，八事難得。

#7 2 請立經名

#8 1 問

#9 世尊！於此解深密法門中、此名何教？我當云何奉持？

二、請立經名，文分為二：初問，後荅。此初，問也。

#8 2 答

#9 善男子！此名如來成所作事了義之教；於此如來成所作事了義之教、汝當奉持。

後荅。

#7 3 時眾得益

#8 是如來成所作事了義教時，於大會中有七十五千菩薩、摩訶薩皆得圓滿法身證覺。

三時眾得益。

上來決擇初持瑜伽處，竟。

> 註：2020年4月10日，宗超 初校。
​
​下卷：
​論卷第七十九，攝決擇分中菩薩地第十一之八，
論如是已說功德品決擇。


